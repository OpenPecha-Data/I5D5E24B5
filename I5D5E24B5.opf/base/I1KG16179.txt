༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form -Title Page
Work: W1KG16159 ImageGroup: I1KG16179
LCCN: n/a ISBN: n/a
Title:
ཀུན་མཁྱེན་རྣམ་འགྲེལ་མཐའ་དཔྱོད་ཐར་ལམ་རབ་གསལ།
kunmkhyenrnam grel mtha' dpyod thar lamrabgsal/
Author:
འཇམ་དབྱངས་བཞད་པའི་རྡོ་རྗེ
'jam dbyangsbzhadpa'irdorje
In/aDescriptor:
OriginalPublication: gangscankhyad nordpetshogs/;v. 122
Place: Ihasa/
Publisher: sergtsug nang bstandpe rnying tshol bsdu phyogssgrig khang/
Date: 2009
Volume: 1
TotalVolumes: 1
TBRCPages: 2
IntroductoryPages: In/a
TextPages: In/a
ScanningInformation: ScannedatTibetan BuddhistResource Center, 1430 MassachusettsAvenue, Cambridge
MA02138, USA Comments: 12/2013

ཀུན་མཁྱེན་རྣམ་འགྲེལ་མཐའ་དཔྱོད་
ཐར་ལམ་རབ་གསལ།
འཇམ་དབྱངས་བཞད་པ་ངག་དབང་བརྩོན་འགྲུས།
** 21.999PSNESS
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་།

ཀུན་མཁྱེན་རྣམ་འགྲེལ་མཐའ་དཔྱོད་
བས་ཀྱང་

་ནོ ཀྵ
ཁྱད་2peg ༼ །
ཚད་ཚོགས། དཔེ་
nousness ཚོགས དཔེ་ཚོགས
PRECIOUSNESSPRECIOUSNESSནོར་དཔེ་
ཁྱད་ནོར་
དཔེ་ནོར་ཁྱད་
ནོར་ཁྱད་།ཁྱད་ཚོགས
ESS ཚོགས sciousnessRECIOUSNESSནོར་དཔེ་/
དཔེ་ཁྱད་༅{
ཁྱཀུན་མཁྱེན་རྣམ་འགྲེལ་མཐའ་
འ་དཔྱོད་57135g ཚོ
%% དཔེ་
༩༡0 ནོར་
usness (
PRECIOUSNESS ZE ཁྱད་
རི 57855
ཚོ་MESS ཚོགས དཔེ་%%PRECIOUSNESS/
ECIOUSNESS% ནོར་དཔེ་
ཁྱད་ནོར་
pZ2236 ཁྱད་
72521 ཁྱད་། 55
} ཚོགས %
S7། E85 ཅེ་དཔེ་?PESCIOUSN
ཚོགས 8%
་SC007 འམ་དབྱངས་བཞད་ཤེས
% ། ། 528587 ཚོགས
། ཚོགས
དཔེ་%
ཚོགས དཔེ་ནོར་250
དཔེ་ནོར་ཁྱད་3256907
ནོར་
།3622g276
།སྟ
ན་ཁྱད་
ཚོགས)
ཚོགས།
%%S%
ཚོགས དཔེ་ཚོགས ༡༤༤
。དཔེ་
གྱད་ནོར་དཔེ་
།22C00 PT
ནོར་།ཁྱད་།༡22Eg ཚོགསདེགས ]
ཚོགས་དཔེ་
ཚོགས དཔེ་ནོར་Z2799
དཔེ་དཔེ་ཁྱད་ཀྱནོར་ལྟར་/ཁྱད་རྞ །་
慧富 ཁྱད་ནོར།PRECIOUSNESS ཚོགས ཚོགས
5 ཚོགས ཚོ ནོར་དཔེ་ནོར་དཔེ་
དཔེ་དཔེ་ཁྱད་
ནོར་ནོར་PREC
ཁྱད་ཁྱད་།7555 ཚོགསད་། ཆོག་དཔེ་ནོར་
55 ཚོགས དཔེ་ནོར་ཁྱ་% དཔེ་ནོར་ཁྱད་
ནོར་ད་།ཁྱད་sg
/གངས་ཅན་ཁྱ ཚོགས
< n དཔེ་
ES % ཚོ ནོར་s དཔེ་
%%% ནོར་PRECIO ཁྱད་
Fga9 ཁྱད་
ནས། 5གས ༧༤༤OUSNESS
་པི་

གླེང་གཞི
བ་དཀར་གངས་རིའི་ཕྲེང་བས་ཡོངས་སུ་བསྐོར་ཞིང་འཛམ་གླིང་ཆེན་པོའི་སྤྱི་གཙུག་ཏུ་
ཆགས་པའི་མཐོ་སྒང་བོད་ཅེས་གྲགས་པའི་ས་ཡི་ཐིག་ལེར། ཕ་སྤྲེལ་རྒན་དང་མ་བྲག་སྲིན་གཉིས་
ནས་མཆེད་པའི་བོད་མིའི་ཐོག་མ་བྱུང་བ་ནས་བཟུང་། སྐྱེ་བོ་རྣམས་ཀྱིས་རང་རང་གི་རྣམ་དཔྱོད་འདྲ་
མིན་གྱི་རྩལ་ལ་བརྟེན་ནས་རིག་པའི་གནས་ཅི་རིགས་གསར་གཏོད་དང་། འཕེལ་རྒྱས་གཏོང་མུས་སུ
ལྷག་པར་དུས་རབས་བདུན་པའི་སྐབས་སུ་ས་གསུམ་ན་སྙན་པའི་གྲགས་པ་ཡོངས་སུ་ཁྱབ་པའི་ཆོས་ཀྱི་
རྒྱལ་པོ་སྲོང་བཙན་སྒམ་པོ་ཞེས་བྱ་བའི་སྐྱེས་མཆོག་གང་གི་མཁྱེན་བརྩེ་ནུས་པའི་བྱེད་ལས་ཉག་གཅིག་
གི་མཐུ་ལས།།བོད་ཀྱི་ས་ཆེན་པོའི་ཁྱོན་ཀུན་ལ་ཁྱབ་པར་ནུས་ཤིང་། འཇིག་རྟེན་དང་། འཇིག་རྟེན་
ལས་འདས་པའི་ཆོས་ཀྱི་གནས་ལུགས་མཐའ་དག་ཇི་བཞིན་སྟོན་པར་ནུས་པ ཆེས་ངོ་མཚར་རྨད་དུ་
བྱུང་བའི་བོད་ཀྱི་ཡི་གེ་འདི་བཞིན་ཐོག་མར་སྲོལ་གཏོད་མཛད་ལ། སྐྱེ་རྒུའི་ཕན་བདེའི་གཞི་རྩ་ནང་
ཆོས་བོད་དུ་བསྒྱུར་འགོ་བརྩམས་པ་དང༌དུས་རབས་བརྒྱད་པའི་ནང་ཆོས་རྒྱལ་ཁྲི་སྲོང་ལྡེ་བཙན་གྱིས་
བསམ་ཡས་སུ་སད་མི་བདུན་གྱིས་ཐོག་དྲངས་རབ་བྱུང་གི་སྡེ་དང་། སྒྲ་བསྒྱུར་སློབ་གྲྭ་ཐོག་མར་
བཙུགས་ནས་བློ་རིག་བཀྲ་བའི་ལོ་ཙཱ་བ་དུ་མ་གསོ་སྐྱོང་གནང་སྟེ། ཉེ་འབྲེལ་རྒྱལ་ཁབ་ཁག་ནས་ནང་
རིག་པ་གཙོ་བོར་གྱུར་བའི་རིག་གཞུང་སྙིང་བཅུད་སྣ་ཚོགས་ལྗོངས་འདིར་དར་སྤེལ་མཛད་དེ ཤེས་
ཪིག་མཛོད་བརྒྱའི་སྒོ་འཕཪ་ཡངས་པོར་ཕྱེ་བ་ནས་བཟུང་དུས་རབས་རིམ་པའི་ནང་ཡུལ་ཁམས་
འདིར་འཆད་རྩོད་རྩོམ་གསུམ་ལ་མངའ་བརྙེས་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་ཇི་སྙེད་
བྱོན་པ་རྣམས་ཀྱིས་སྔ་ཕྱིར་བོད་ཡིག་ཏུ་བསྒྱུར་ཅིང་གཏན་ལ་ཕབ་པ་དང་གསར་རྩོམ་མཛད་པའི་
བསྟན་བཅོས་ཐམས་ཅད་འུ་ཅག་ལྟ་བུས་ཚེ་གང་ངལ་བ་བསྟེན་ནས་བགྲངས་ཀྱང་བགྲང་བར་དཀའ་
བས བོད་ཁུལ་གྱི་གསུང་རབ་གླེགས་བམ་ཐམས་ཅད་གཞི་གཅིག་ཏུ་བརྩིགས་ན་རི་རྒྱལ་ལྷུན་པོའི་

དཔངས་ལའང་སྐྱེངས་པ་སྟེར་ནུས་སོ་ཞེས་སྨྲས་ཀྱང་འུད་དུ་མི་ཆེ། དེ་ལྟ་བུའི་རྩ་ཆེའི་རིག་གཞུང་རྨོངས་
པའི་ནད་བརྒྱ་འཇོམས་པའི་སྨན་མཆོག་བདུད་རྩི་ལྟ་བུ་དེ་དག་གི་རོ་བཅུད་གངས་ཅན་པའི་ལུས་སེམས་
སུ་ཤོག་བུ་སྣུམ་ཚོས་བཞིན་དུ་སིམས་པ་ནས་བཟུང་སྐྱེ་བོ་ཕལ་པ་དག་གི་བླང་དོར་འབྱེད་པའི་ཤེས་
རབ་ཀྱི་ཚད་ཀྱང་ཆེས་མཐོན་པོར་སོན་ཏེ་སྒོ་གསུམ་དགེ་བཅུའི་ལས་ལ་བརྩོན་པ་དང་བྱམས་དང་སྙིང་
རྗེས་རྒྱུད་དུལ་ཞིང་ཡ་རབས་དང་གཤིས་བཟང་གི་མཛེས་སྡུག་རང་ཆས་སུ་ལྡན་པའི་མི་རིགས་ཁྱད་
འཕགས་ཅན་ཞིག་ཏུ་ཡར་རྒྱས་བྱུང་བའི་འབྲས་བུར། དེང་གི་དུས་སུའང་འཛམ་གླིང་ཤར་ནུབ་ལ་
གནས་པའི་སྲིད་འབྱོར་རིག་གསུམ་སྤྱི་དང༌ཡང་སྒོས་ཚན་རིག་རྩེར་སོན་གྱི་ཡུལ་གྲུ་དག་གི་མི་སྣ་
གྲགས་ཅན་རྣམས་ཀྱང་ཡུལ་འདི་དང་འདི་ཉིད་ཀྱི་རིག་གནས་ལ་བློ་ཁ་ཕྱོགས་ས་དང་ཞིབ་འཇུག་བྱ་
ཡུལ་ཞིག་ཏུ་གྱུར་དོན་ཡང་དེ་ལྟར་ལགས།
འོན་ཀྱང་སེམས་ཅན་སྤྱི་མཐུན་གྱི་བསོད་ནམས་ཉམས་དམས་སུ་སོང་བའི་ཉེར་ལེན་ལས། ལོ་
བཅུའི་གོད་ཆགས་ཀྱི་ཁྲོད་དུ་སྟོང་གསུམ་ནོར་གྱིས་ལྟེ་ཡོན་དུ་ཕུལ་ན་ཡང་བླུ་ཐབས་བྲལ་བའི་
གངས་ལྗོངས་ཀྱི་ཁྱད་ནོར་ཏེ། གསུང་རབ་པར་ཤིང་དང་བཅས་པ་ཕལ་མོ་ཆེ་མེ་ལྷ་དང་ཆུ་ལྷའི་ཞལ་དུ་
ཕུལ་ཟིན་དག་ནི་བསྐྱར་གསོ་བྱ་རྒྱུའི་ནུས་མཐུ་རང་ཅག་སུ་ལའང་མེད་ལ། དུས་ངན་དེ་ལྟ་བུའི་ཁྲོད་
ནས་སྟེས་དབང་གིས་ད་ལྟ་ས་སྟེང་དུ་ལྷག་ལུས་གསུང་རབ་དག་ཀྱང་ཕལ་ཆེ་བ་དཔེ་རྒྱུན་དཀོན་རིགས་
ཤ་སྟག་ཏུ་གྱུར་སྟབས་དེང་སྐབས་༴ ས་དངོས་རྫས་ཀྱི་ལམ་ལུགས་གཞིར་བཟུང་བདག་སྲུང་བྱེད་
དགོས་རྐྱེན། རིག་གཞུང་དོན་གཉེར་བའི་སྤྱན་ལམ་དུ་བསྟར་མ་ཐུབ་པས་གསུང་རབ་ཀྱི་དགོས་པ་ཇི་
བཞིན་མ་གྲུབ་ཅིང་། དེ་བས་ཉེན་ཚབས་ཆེ་བ་ནི་འབྱུང་བཞི་སོགས་ཀྱི་གནོད་པས་ས་སྟེང་དུ་རྩ་བརླག་
མི་གཏོང་བའི་ངེས་པ་མེད་གཤིས། འདི་ཀུན་བདག་སྲུང་གནད་འཁེལ་བྱ་རྒྱུ་དེ་གཞན་ལ་འགེལ་ཐབས་
མེད་པའི་རང་ཅག་ཁོ་ནའི་འགན་འཁྲི་ཉིད་དུ་ངེས་སོ།
དེར་བརྟེན་སེ་ར་ཐེག་ཆེན་གླིང་དང་ལྷ་ལྡན་གཙུག་ལག་ཁང་མཉམ་འབྲེལ་གྱིས་སེར་གཙུག་
ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ཞེས་པའི་ཚན་པ་ཞིག་ཆེད་དུ་བཙུགས་ནས་ད་བར་
2

བགྲང་བྱ་གསུམ་ལྷག་ཙམ་གྱི་རིང་ལ་ཕྱོགས་གཉིས་ནས་ཐུན་མོང་དུ་མ་ཐེབས་སྒོར་ས་ཡ་གསུམ་ལྷག་
ཙམ་བཏང་སྟེ་དཔེ་དཀོན་མྱུར་སྐྱོབ་དང་། དེང་སྐབས་སློབ་གཉེར་བའི་ཉེར་མཁོའི་ཆེད་དུ་གངས་ཅན་
ཁྱད་ནོར་ཞེས་པའི་དཔེ་ཚོགས་གསར་དུ་བསྒྲིགས་ཏེ་ད་ཕན་པོད་འཕྲེང་ཉིས་བརྒྱར་ཉེ་བ་པར་སྐྲུན་ཟིན་
པ་དང་དགོན་སྡེ་དང༌། སྤྱི་ཚོགས་ཀྱི་དཔེ་མཛོད་ཁང་བརྒྱ་ལ་ཉེ་བར་ཆ་ཚང་གཉིས་རེ་རིན་མེད་
འབུལ་ལམ་ཞུས་པ་ཕུད། དེ་བྱིངས་མ་གནས་ཙམ་གྱི་ཐོག་ནས་སྤུས་འཚོང་ཞུས་ཏེ། རྒྱལ་བསྟན་ལ་སྲི་
ཞུ་དང་རིས་མེད་སེར་སྐྱ་ཐོས་བསམ་ཅན་རྣམས་ཀྱི་ཐུགས་འདུན་སྐོང་ཐབས་ཞུ་མུས་སུ་ཡོད་པ་དང༌།
འདས་པའི་ལོ་ཟླའི་ནང་ངོས་ཚོའི་ལས་གཞི་ལ་གོང་རིམ་འབྲེལ་ཡོད་ཚན་པ་ཁག་གི་དབུ་ཁྲིད་
ནས་གཟིགས་སྐྱོང་བླ་ན་མེད་པ་གནང་བ་དང་། མཁྱེན་དཔྱོད་མཁའ་ལྟར་ཡངས་ཤིང་། ལྷག་བསམ་
དུང་ལྟར་དཀར་བའི་སྐྱེས་ཆེན་དུ་མས་ངོས་ཚོའི་ལས་ཀར་གདེང་འཇོག་ཚད་མེད་དང་། མ་ནོར་་ལམ་
སྟོན། མ་དཔེ་མཁོ་འདོན་གནང་བ་སོགས་ཀྱིས་མཚོན། ང་ཚོར་ཕྱར་བ་གྲུ་འདེགས་ཀྱིས་ལྷད་མེད་རྒྱབ་
སྐྱོར་རོགས་རམ་གནང་བར་རྗེས་སུ་ཡིད་རངས་དང༌སྙིང་དབུས་ནས་ཐུགས་རྗེ་ཆེ་ཞེས་ཞུ་བ་དང་
ཆབས་ཅིག །འབྱུང་འགྱུར་ཡང་སེར་གཙུག་ནས་དགེ་ལུགས་གསུང་འབུམ་གཙོ་བོར་གྱུར་པའི་རིས་
མེད་གསུང་རབ་དཔེ་རྒྱུན་དཀོན་རིགས་དང་། ཞིབ་འཇུག་ཚན་པ་ཁག་དང་། སློབ་གྲྭ་ཁག་ལ་ཉེ་བར་
མཁོ་བའི་རིག་གཞུང་དག་ཀྱང་རིམ་པས་པར་སྐྲུན་ཞུ་རྒྱུའི་འདུན་པ་སྙིང་བཅངས་སུ་ཡོད་པ་ལགས་ན།
ལྷག་བསམ་རྣམ་དཔྱོད་ཅན་གྱི་རིས་མེད་སེར་སྐྱ་ཀུན་ནས་མ་དཔེ་མཁོ་འདོན་དང་ང་ཚོའི་ལས་ཀར་
རྩ་ཆེའི་ལམ་སྟོན་བཀའ་སློབ་མུ་མཐུད་ལྷུག་སྩོལ་ཡོད་པ་མཁྱེན་ཞེས་ཞུའོ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
སྤྱི་ལོ་༢༠༠༩ལོའི་ཟླ་བ་༦པའི་ཚེས་༧ལ
3

རྣམ་འགྲེལ་བེའུ་དང་པོ་གསུམ་གྱི་ནང་གསེས་དཀར་ཆག
106
<< དཀར་ཆག >>
ཨང༌ཤོག་གྲངས
TA
a མཛད་པ་པོའི་རྣམ་ཐར། XIII
801
ལེའུ་དང་པོ་རང་དོན་རྗེས་དཔག་གི་ལེའུ་བཤད
S201 2016
1 མཆོད་པར་བརྗོད་ཅིང་རྩོམ་པར་དམ་བཅའ་སོགས།
ཀླད་ཀྱི་དོན་ནི། དགོས་སོགས་ཆོས་བཞིའི་མཐའ་དཔྱད་པ
1232
2 4གཞན་ལུགས་དགག་པ
3
རང་ལུགས་བཞག་པ 15
4
འགྱུར་ཕྱག་ལ་གཞན་ལུགས་དགག་པ 23
5
རང་ལུགས་བཞག་པ། 28
གཉིས་པ་གཞུང་གི་དོན།
6
བསྟན་བཅོས་ལུས་ཀྱི་སྒོ་ནས་མཆོད་པར་བརྗོད་པ་ལ་གཞུང་དོན། 28
7
མཐའ་དཔྱད་པ་ལ་གཞན་ལུགས་དགག་པ 32
8
རང་ལུགས་བཞག་པ། 39
9
བསྟན་བཅོས་ལ་འཇུག་པའི་ཡན་ལག་དགོས་འབྲེལ་ངག་གི་གཞུང་དོན 39
10
མཐའ་དཔྱད་པ 40

རྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆབ
ཕྱོགས་སྒྲ་བཤད་པ།
11 རྗེས་དཔག་གི་རྟེན་གཏན་ཚིགས་མདོར་བསྟན་གྱི་འཕྲོས་དོན་གཞུང་དོན།
12 ཕྱོགས་སྒྲའི་དངོས་ཀྱི་རྩོད་པ
IIIX
13 དགོས་མེད་ཀྱི་རྩོད་པ།
14 ཉེ་བའི་རིགས་པའི་རྩོད་པ། 52
15 ཟློས་པའི་རིགས་པའི་རྩོད་པ། 52
16 ཚིག་གི་རྩོད་པ། 55
17 57མཚམས་སྦྱར་གྱི་མཐའ་དཔྱད་པ་ལ་ཁ་ཅིག་དགག་པ
18
རང་ལུགས་བཞག་པ 58
19 ཕྱོགས་སྒྲའི་མཐའ་དཔྱད་ལ་གཞན་ལུགས་དགག་པ། 59
20
རང་ལུགས་བཞག་པ
21 རྩོད་པ་སྤོང་བ
གཏན་ཚིགས་ཡང་དག་བཤད་པ།
222 རྟགས་ཡང་དག་གི་མཐའ་དཔྱད་པ་ལ་གཞན་ལུགས་དགག་པ 71
223 རང་ལུགས་ལ་མཚན་ཉིད་དབྱེ་བ། 93
2
དམ་བཅའ་བཅོ་བརྒྱད་བཤད་པ། 94
2
དེའི་སྒྲུབ་བྱེད་འགོད་པ། 95
2 རྩོད་པ་སྤོང་བ། 102
2
རྟགས་ཡང་དག་གི་གྲངས་ངེས་ལ གཏན་ཚིགས་དེ་ནི་རྣམ་གསུམ་ཉིད །མེད་ན་མི་འབྱུང་ངེས་

རྣམ་འགྲེལ་ལེའུ་དང་པོ་གསུམ་གྱི་[30 ནང་གསེས་དཀར་ཆག
ཕྱིར་རོ་ཞེས་པའི་དོན་ལ་ཁ་ཅིག་དགག་པ། 106
28
རང་ལུགས་བཞག་པ། 108
གཏན་ཚིགས་REA
ལྟར་སྣང༌།
29 གཏན་ཚིགས་ལྟར་སྣང་དེ་ལས་གཞན་ཞེས་པའི་དོན་མཐའ་དཔྱད་པ་ལ་གཞན་ལུགས་དགག་པ། 111
30 རང་ལུགས་བཞག་པ་ལ་མཚན་ཉིད་དང་དབྱེ་བ། 113
31 དམ་བཅའ་བཞག་པ། དང་རྩོད་པ་སྤོང་བ 116
འབྲས་རྟགས་ཡང་དག་བཤད་པ།
32 ཕྱོགས་ཆོས་དེ་ཆས་ཁྱབ་པ་ཡི་ཞེས་པའི་ཚིགས་བཅད་དེ་རྒྱས་པར་འཆད་ཚུལ 117
རྒྱུ་ལ་རང་བཞིན་ཇི་སྙེད་ཅིག་ཅེས་སོགས་ཀྱིས་བསྟན་པའི་འབྲས་རྟགས་ཀྱི་གཞུང་མདོ་ལསབཤད་ཚུལ་119
258
34 བསྟན་བཅོས་ལས་བཤད་ཚུལ། 121
35 མཐའ་དཔྱད་པ་ལ་མཚན་ཉིད་དང༌། རྟགས་ཆོས་དོན་གསུམ་ལ་དཔྱད་པ། 122
36
འགྲུབ་བྱེད་ཀྱི་ཚད་མ་ལ་དཔྱད་པ 140
37 རང་ལུགས་ལ་འབྲས་རྟགས་ཀྱི་མཚན་ཉིད་དང་དབྱེ་བ 141
38 རྟགས་ཆོས་དོན་གསུམ་ངོས་གཟུང་བ། 143
AIR རང་བཞིན་གྱི་རྟགས་བཤད་པ།
800
39 རང་བཞིན་རྟགས་ཀྱི་གཞུང་དོན། 148
40
མཐའ་དཔྱད་པ་ལ་གཞན་ལུགས་དགག་པ། 148
41
རང་ལུགས་བཞག་པ། 151
318

IVརྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆག
801 མ་དམིགས་པའི་རྟགས་བཤད་པ།
42 མི་སྣང་བའི་རྟགས་ཀྱི་གཞུང་དོན 153
43
མཐའ་དཔྱད་པ་ལ་གཞན་ལུགས་དགག་པ། 155
44
རང་ལུགས་བཞག་པ། 163
45 རྩོད་པ་སྤོང་བ 167
46 སྣང་རུང་གི་རྟགས་ཀྱི་འཕྲོས་དོན་དང་གཞུང་དོན 169
47
མཐའ་དཔྱད་པ་ལ་གཞན་ལུགས་དགག་པ 170
48
རང་ལུགས་བཞག་པ 178
49 རྩོད་པ་སྤོང་བ 188
1899 གསུམ་ཉིད་དུ་ངེས་པར་གྲུབ་པ། h3
50 སྔ་ཕྱི་ལ་ལྟོས་པའི་རྩོད་པའི་གཞུང་དོན། 188
51 མཐའ་དཔྱད་པ 190
52 དུས་མཉམ་ལ་བརྟེན་པའི་རྩོད་པ 195
53 ལྟར་སྣང་གི་ཁྱད་པར་ཡང་དག་ཏུ་འདུ་བ་དགག་པ 199
54 དེའི་མཐའ་དཔྱད་པ 201
55 མཉན་བྱ་གོང་མ།
202
56
རང་ལུགས། 205
57 ལྷག་ལྡན་གྱི་རྟགས 207
དེ་
ཚ
མཉར་བ་རགས་མཐང། 210

རྣམ་འགྲེལ་ལེའུ་དང་བོ་གསུམ་གྱི་V
ཚུ་ནང་གསེས་དཀར་ཆག
མཚན་གཞི་ལ་མཚན་ཉིད་ངེས་བྱེད་རྒྱས་པར་བཤད་པ
59 ཚུལ་གསུམ་སོ་སོའི་བསལ་བྱ་དང་མཚན་ཉིད་མདོ་ལས་འཕྲོས་ཚུལ 213
60 ཕྱོགས་ཆོས་དང་རྗེས་ཁྱབ་ཀྱི་མཚན་ཉིད་དང་བསལ་བྱའི་མཐའ་དཔྱད་པ། 214
61 མཚན་གཞི་རྗེས་ཁྱབ།
230
62
གསུམ་པ་སྒྲུབ་བྱེད་ཀྱི་རིགས་པ། 237
63
དོན་ལ་བཅར་བའི་འཁྲུལ་བ་དགག་པ་ལ་སྒྲུབ་ངག་གི་ཁྱབ་པ་གཉིས་བརྗོད་པ་རྫོགས་མ་རྫོགས་ཀྱི་ཏིན
ཁྱད་པར
23 242
64 ཁྱབ་པའི་ལྟོས་གཞི་མཐུན་ཕྱོགས་མི་མཐུན་ཕྱོགས 252
65
དཀའ་གནད་མཐར་ཐུག་ཚུལ་གསུམ་མཇལ་བྱེད་ཚད་མས་སྒྲོ་འདོགས་གཅོད་ཚུལ་གྱི་མཐའ་
4098
༞ དཔྱད་པ་ལ་འཕགས་ཡུལ་མཁས་དབང་གི་དཔྱད་ཚུལ 258
66 ལུགས་འདིའི་དྲན་དབང་རིགས་སྨྲ་དག་གི་དཔྱད་260
67 རྗེ་ཡབ་སྲས་དང་པཎ་གྲུབ་ཀྱི་དགོངས་བ་གཅིག་ཚུལ 261
68
རང་ལུགས་ལ་ཚུལ་གསུམ་སོ་སོའི་མཚན་ཉིད 282
69 མིང་གི་རྣམ་གྲངས་དང་སྒྲ་བཤད། 290
70 ཕྱོགས་ཆོས་རྗེས་ཁྱབ་ལྔོག་ཁྱབ་ཀྱི་མཚན་ཉིད་ཀྱི་ཆ་བཤད་པ 291
71 མཚན་གཞི་བཤད་པ
300
72
སྒྲུབ་བྱེད་དཀའ་བའི་མིག་འབྱེད་ཉུང་གསལ་གཤད་པ 300
73 རྗེས་སུ་འགྲོ་ལྡོག་ངེས་བྱེད་ཀྱི་ཚད་མ་བཤད་པ། 311
74
སྐབས་ས་བབ་པའི་དོགས་པ་བཅོང་པ།
318

VI
རྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆག
324
75 རྩོད་པ་སྤོང་བ།
ལུང་འགལ་དྲུག་སོགས་བཤད་པ།
76
མ་གྲུབ་སྦྱར་བ་བརྗོད་བྱ་མིན་ཞེས་པའི་དོན་ལ་འཕྲོས་དོན། 327
328
77 ཤེས་འདོད་ཆོས་ཅན་ཡོད་མེད་དཔྱང་པ་ལ་གཞན་ལུགས་དགག་པ
337
78 རང་ལུགས་བཞག་པ།
34179 མཉན་བྱ་འོག་མ།
80 ལྡོག་ཁྱབ་གྲུབ་པ་རྟགས་མི་མཐུན་ཕྱོགས་མཐའ་དག་ལ་མེད་པར་ངེས་པ་ལ་ལྟོས་པ་སོགས། 344
345
81
སྒྲུབ་རྟགས་གཉིས་བསྟན་པའི་གྲུབ་དོན་གྱི་གཞུང་གི་འཕྲོས་དོན།
347
82 ཐ་སྙད་སྒྲུབ་སོགས་ཀྱི་དཀའ་གནས་ཅུང་ཟད་དཔྱད་པ་ལ་གཞན་ལུགས་དགག་པ།
357
83 རང་ལུགས་བཞག་པ་ལ་མཚན་ཉིད་དང་དབྱེ་བ་བགཤད་པ།
འབྲེལ་བ་ངེས་བྱེད་ཀྱི་ཚད་མ་རྒྱས་པར་བཤད་པ།
361
84 འབྲས་རྟགས་ཀྱི་འབྲེལ་བ་ངེས་བྱེད་ཀྱི་གཞུང་འཕྲོས་ཚུལ།
36285 དེའི་མཐའ་དཔྱད་པ་ལ་ཚད་མ་ཕྲུགས་གསུམ་ལ་དཔྱད་པ
364
86 རང་བཞིན་གྱི་རྟགས་ཀྱི་འབྲེལ་བ་ངེས་བྱེད་ཀྱི་གཞུང་འཕྲོས་ཚུལ
365
87 འབྲེལ་བའི་མཐའ་དཔྱད་པ་ལ་གཞན་ལུགས་དགག་པ།
366
88
རང་ལུགས་བཞག་པ
དགག་རྟགས་ཀྱི་འབྲེལ་བ་ངེས་བྱེད་བཤད་པ།
LIE
367
89 མངོན་སུམ་གྱིས་ཡུལ་འཛིན་ཚུལ་བཤད་པ།
816
90 ཕྱོགས་གླང་གིས་བཀོད་པའི་ཉེས་སྤོང་སོགས! 370

VIIརྣམ་འགྲེལ་ལེའུ་དང་པོ་གསུམ་གྱི་
ནང་གསེས་དཀར་ཆག
91 དགག་པའི་མཐའ་དཔྱད་པ་ལ་གཞན་ལུགས་དགག་པ། 371
92
རང་ལུགས་བཞག་པ 386
93 རྩོད་པ་སྤོང་བ།
393
94 གཞན་སེལ་གྱི་མཐའ་དཔྱད་པ་ལ་གཞན་ལུགས་དགག་པ 393
OP
95
རང་ལུགས་བཞག་པ 399
96 རྩོད་པ་སྤོང་བ
402
97 རང་བཞིན་རྟགས་ཀྱི་དབྱེ་བའི་མཐའ་དཔྱད་པ་ལ་གཞན་ལུགས་དགག་པ། 404
98
རང་ལུགས་བཞག་པ 408
99 རྩོད་པ་སྤོང་བ།
409
ཡིད་ཆེས་ཀྱི་རྟགས་བཤད་
100 ཡིད་ཆེས་རྟགས་ཀྱི་འཕྲོས་གཞུང༌། 409
101 དེའི་མཐའ་དཔྱད་པ་ལ་གཞན་ལུགས་དགག་པ། 410
102
རང་ལུགས་བཞག་པ 414
103 རྩོད་པ་སྤོང་བ།
416
ལེའུ་གཉིས་པ་ཚད་མ་གྲུབ་པའི་ལེའུ་བཤད་པ།
104 མཆོད་པར་བརྗོད་ཅིང་རྩོམ་པར་དམ་བཅའ་བ། 419
ཚད་མ་སྤྱིར་བཤད་པ།
105
ཚད་མར་གྱུར་པ་ཞེས་སོགས་ཀྱི་ཚད་མའི་དོན་དཔྱད་པ་ལ་གཞན་ལུགས་དགག་པ། 420
106
རང་ལུགས་བཞག་པ་422

VIII
རྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆག
107 ཀུན་བཏུས་ཀྱི་མཆོད་བརྗོད་རྣམ་འགྲེལ་གྱིས་འཆད་པའི་སྤྱི་གཞུང་དོན་བསྡུ་སོགས 424
108 ཚད་མ་བསླུ་མེད་ཞེས་སོགས་ཀྱི་ཚད་མའི་426ན་ལུགས་དགག་པ
109 རང་ལུགས་ལ་ཚད་མའི་མཚན་ཉིད། 440
110 དེ་བསྟན་ཚུལ 440
111 དབྱེ་ཚུལ་དུ་མ་ཡོད་པར་བསྟན་པ། 441
112 མི་བསླུ་བའི་དོན་བཤད་པ། 443
113 རྩོད་པ་སྤོང་བ
444
8804 ཚད་མིན་གྱི་རྣམ་བཞག་བཤད་པ།
114 ཚད་མིན་གྱི་བློ་ལ་གཞན་ལུགས་དགག་པ། 447
115 རང་ལུགས་ལ་ལོག་ཤེས་བཤད་པ། 456
116 ཐེ་ཚོམ་དང་ཡིད་དཔྱོད་བཤད་པ 457
1401
117 སྣང་ལ་མ་ངེས་པའི་བློ་བཤད་པ། 458
118 བཅད་ཤེས་བཤད་པ་ལ་གཞན་ལུགས་དགག་པ། 459
119
རང་ལུགས་བཞག་པ། 465
120 རྩོད་པ་སྤོང་བ། 466
མཚན་གཞིའི་སྟེང་དུ་མཚན་ཉིད་ངེས་བྱེད་ཀྱི་ཚད་མ་བཤད་པ།
121 མཚན་གཞིའི་སྟེང་དུ་མཚན་ས་བྱེད་ཀྱི་ཚད་མའི་འཕྲོས་སྦྱོར། 467
122 དེའི་མཐའ་དཔྱད་པ་ལ་མཚན་གཞི་ལ་པཎ་ཆེན་སོ་སོའི་ལུགས་འགོད་པ། 468
123 དེ་འཐད་མི་འཐད་དཔྱད་པ། 469

IXརྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆག
124 རང་ངེས་གཞན་ངེས་ལ་དཔྱད་པ་ཁ་ཅིག་དགག་པ 471
125 རང་ལུགས་བཞག་པ། 475
126 རྩོད་པ་སྤོང་བ 478
ཐུབ་པའང་མཚན་ཉིད་དེ་དང་ལྡན་པར་བསྟན་པ།
127 དེ་ལྡན་བཅོམ་ལྡན་ཚད་མ་ཉིད། །ཅེས་པའི་འཕྲོས་སྦྱོར་དང་མདོ་སྡེ་པ་བྱས་ནས་དཔྱད་པ། 482
128 གྱུར་པ་སྨོས་པའི་དགོས་པ་དང་རྩོད་སྤོང་སོགས་བཤད་པ། 489
འབྲས་མཚུངས་ཀྱི་ལྟག་ཆོད་བཤད་པ།
129 འབྲས་མཚུངས་ལྟག་ཆོད་ཀྱི་འཕྲོས་སྦྱོར། 490
130 འབྲས་མཚུངས་ལྟག་ཆོད་ལ་གཞན་ལུགས་དགག་པ། 491
131
རང་ལུགས་བཞག་པ། 498
132 རྩོད་པ་སྤོང་བ། 503
133 དབྱིབས་ཀྱི་ཁྱད་པར་ལ་བརྟགས་ནས་དགག་པ། 505
134 གྲུབ་དོན་མིང་དོན་གཉིས་ལས་དོན་གཙོ་བའི་འཕྲོས་སྦྱོར། 506
135 དེའི་མཐའ་དཔྱད་པ། 506
136
རང་ལུགས་བཞག་པ 514
ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་པ
137 ཀུན་མཁྱེན་འཚོལ་དགོས་པའི་རྒྱུ་མཚན། 517
138 འཚོལ་བའི་ཚུལ། 519
139 རྩ་བའི་ཀུན་མཁྱེན་ངོས་བཟུང་བ། 519

X
རྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆག
བསམ་པ་ཕུན་ཚོགས་ངོས་བཟུང་བ་སོགས།
140 བསམ་པ་ཕུན་ཚོགས་ངོས་བཟུང་བ་ལ་འཕྲོའཕྲོས་སྦྱོར། 521
141 དེའི་མཐའ་དཔྱད་པ་ལ་ཁ་ཅིག་དགག་པ 522
142 524རང་ལུགས་བཞག་པ།
143 བློ་ནི་ལུས་ལ་བརྟེན་པའི་ཕྱིར། ཅེས་སོགས་ལ་སྦྱོར་བ་དང་མཐའ་དཔྱད། 525
སྐྱེ་བ་སྔ་ཕྱི
144 སྐྱེ་བ་སྔ་ཕྱི་ཡོད་མེད་ཀྱི་གཞུང་སོ་སོར་བཤད་པ། 526
527
145 དཔེ་སྒྲུབ་བྱེད་ཀྱི་ཚད་མ་མེད་པར་བཤད་པའི་སྤྱི་དོན།
146 དེའི་མཐའ་དཔྱད་པ་ལ་གཞན་ལུགས་དགག་པ 529
147 རང་ལུགས་ལ་སྐྱེ་བ་སྔ་མ་སྒྲུབ་པའི་རིགས་པ 536
538
148 སྐྱེ་བ་ཕྱི་མ་སྒྲུབ་པའི་རིགས་པ།
149 མདོ་སེམས་ཐུན་མོང་གི་རིགས་པ། 541
541
150 སྐྱེ་བ་སྔ་མ་སྒྲུབ་པའི་དགོས་པ
543151 སྐྱེ་བ་ཕྱི་མ་སྒྲུབ་པའི་དགོས་པ
152 མདོ་སེམས་ཐུན་མོང་གི་རིགས་པ་བཀོད་པའི་དགོས་པ། 545
153 545ཐར་པ་དང་ཐམས་ཅད་མཁྱེན་པ་འབྲས་རང་མ་དམིགས་པ་གསུམ་གྱིས་སྒྲུབ་ཚུལ།
154 རྩོད་པ་སྤོང་བ 548
ཉེར་ལེན་ངོས་བཟུང་བ།
155 ཉེར་ལེན་ངོས་འཛིན་པ་ལ་གཞན་ལུགས་དགག་པ། 552

XIརྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆག
156 རང་ལུགས་བཞག་པ། 559
157 རྩོད་པ་སྤོང་བ 561
རིགས་བརྗོད་དང་ཚོགས་བརྗོད་བཤད་པ།
158 རིགས་བརྗོད་དང་ཚོགས་བརྗོད་སྟོན་པའི་གཞུང་གི་འཕྲོས་སྦྱོར 562
159 དེའི་མཐའ་དཔྱད་པ་ལ་ཁ་ཅིག་དགག་པ 563
160 རང་ལུགས་བཞག་པ 565
161 རྩོད་པ་སྤོང་བ 566
ཁྱད་པར་ལྷག་མ་བཞི་བཤད་པའི་ལེའུའི་གཞུང་སོ་སོར་སྟོན་པ།
162 ལྷག་མ་བཞི་བཤད་པའི་ལེའུའི་གཞུང་སོ་སོར་སྟོན་པ 568
163 བདེན་བཞི་སྟོན་པའི་ལེའུའི་གཞུང་མཚམས་བསྟན་པ། 569
ལུགས་བཟློག
164 སྐྱོབ་སོགས་བཞི་བཤད་པ། 573
165 སྙིང་རྗེ་གསུམ་བཤད་པ 576
166 འགོག་བདེན་གྱི་རྣམ་པའི་སྐབས་གཞན་ལུགས་དགག་པ། 579
167 579རང་ལུགས་བཞག་པ
168 རྩོད་པ་སྤོང་བ། 580
ལེའུ་གསུམ་པ་མངོན་སུམ་ལེའུ་བཤད་པ།
169 མཆོད་པར་བརྗོད་ཅིང་རྩོམ་པར་དམ་བཅའ་བ། 585

XII
རྣམ་འགྲེལ་ལེའུ་དང་པོ་གསུམ་གྱི་ནང་གསེས་དཀར་ཆག
གཞལ་བྱའི་གྲངས་ངེས་བཤད་པ།
170
གཞལ་བྱ་དང་ཚད་མའི་གྲངས་ལ་ལོག་རྟོག་བསལ་བའི་འཕྲོས་གཞུང༌585
171 དེའི་མཐའ་དཔྱད་པ་ལ་གཞན་ལུགས་དགག་པ། 587
172
རང་ལུགས་བཞག་པ། 589
173 རྩོད་པ་སྤོང་བ། 590
202 ཚད་མའི་གྲངས་ངེས་བཤད་པ། 087
174 ཚད་མའི་གྲངས་ངེས་ཀྱི་མཐའ་དཔྱད་པ་ལ་ཁ་ཅིག་དགག་པ 591
175
རང་ལུགས་བཞག་པ། 597
176 རྩོད་པ་སྤོང་བ། 598
177 གཏན་ཚིགས་རྣམས་གྲངས་བཞིའི་མཐའ་དཔྱད་པ་ལ་གཞན་ལུགས་དགག་པ 600
178
རང་ལུགས་བཞག་པ 606
179 པར་བྱང་སྨོན་ཚིག 608

མཛད་པ་པོའི་XIII
རྣམ་ཐར།
མཛད་པ་པོའི་རྣམ་ཐར་མདོར་བསྡུས།
༄༅། །སྣང་མཐའི་སྒྱུ་འཕྲུལ་པཎ་ཆེན་ཐམས་ཅད་མཁྱེན་པ་དཔལ་ལྡན་ཡེ་ཤེས་དཔལ་བཟང་པོའི་དཔལ་གྱི་འགུར་
ལས ངག་གི་དབང་ཕྱུག་འཇམ་མགོན་བླ་མ་ཡི །མདོ་སྔགས་བསྟན་པའི་རྒྱ་མཚོ་སྤེལ་བ་ལ། །བརྩོན་འགྲུས་ལྷོད་པ་མེད་
པའི་སྙིང་སྟོབས་ཅན དཔལ་ལྡན་བླ་མའི་ཞབས་ལ་གསོལ་བ་འདེབས ཞེས་བསྔགས་པ་སྲིད་གསུམ་མཁས་པའི་གཙུག་
རྒྱན་གྲུབ་པའི་དབང་ཕྱུག་ཆེན་པོ་ཀུན་མཁྱེན་བླ་མ་འཇམ་དབྱངས་བཞད་པའི་རྡོ་རྗེ་ངག་དབང་བརྩོན་འགྲུས་དཔལ་བཟང་པོ་
ནི་རབ་བྱུང་བཅུ་གཅིག་པའི་ས་བྱི་སྤྱི་ལོ་༡༦༤༨ ལོའི་ཧོར་ཟླ་དང་པོའི་ཚེས་བརྒྱད་ལ་ཨ་མདོ་བསང་གི་རྡོ་གེར་ཞེས་པ་དང་
ཐག་ཉེ་བར་ཡོད་པ་རྒན་གྱ་རྟིང་རིང་ལྷས་ཁྲ་ཏིང་ཞེས་པར་ལྡོང་ཤུལ་ཆེན་བཅོ་བརྒྱད་ཀྱི་ནང་ཚན་དབལ་ཤུལ་གྱི་དཔོན་ན་རྒྱུད་
དུ་ཡབ་དཔལ་འབུམ་ཟེར་བ་དང་ཡུམ་ཐར་མོ་བྱམས་༼ རྣམ་ཐར་བཙན་པོ་མར་ཁ་གྱའི་མཁར་མོ་སྐྱིད་གསུངས་༽ཟེར་བ་
གཉིས་ཀྱི་སྲས་སུ་ངོ་མཚར་བའི་ལྟས་དུ་མ་དང་བཅས་སྐུ་བལྟམས། དགུང་ལོ་ལྔ་བཞེས་པའི་ཚེ་ྋརྒྱལ་དབང་ལྔ་པ་ཆེན་མོ་
རྒྱ་ཕེབས་སྐབས་མཚོ་སྔོན་པོའི་ཁར་མཇལ་ཏེ་ཆོས་འབྲེལ་དང་ཕྱག་དབང་ཐོབ། དགུང་ལོ་བདུན་པའི་ཚེ་ཁུ་བོ་བསོད་ནམས་
ལྷུན་གྲུབ་ལས་ཡི་གེ་འབྲི་ཀློག རི་མོ་འབྲི་བ སྒྲུབ་ཐབས། སྨན་དཔྱད། ཟ་ཡིག ས་དཔྱད། སྔགས་འབུམ། མཁྱུད་
དཔྱད་སོགས་རིག་པའི་གནས་མཐའ་དག་ཐུགས་སུ་ཆུད། དགུང་ལོ་བཅུ་གསུམ་པར་འདུལ་བ་འཛིན་པ་ཡེ་ཤེས་རྒྱ་མཚོ་
ལས་རབ་ཏུ་བྱུང་ཞིང་དེ་ཉིད་ལས་འཇིགས་བྱེད་ཀྱི་རྗེས་གནང་གསན་ནས་སྒྲུབ་ཐབས་ཆག་མེད་དང་སྐུ་མཚམས་མཛད་དེ་ཡ་
མ་ར་ཛ་བྱེ་ཆེན་སོང་སྐབས་མཚན་ལམ་དུ་རྭ་ལོ་རྡོ་རྗེ་གྲགས་ཆེན་པོ་ཞལ་གཟིགས་ཤིང་གསུང་གི་གནང་བ་ཐོབ། དགུང་ལོ་
བཅུ་དྲུག་གི་དུས་དགེ་སྦྱོར་གྱི་ཆེད་དུ་སྐུ་ཆིངས་བཀྲོལ་ནས་མི་གཟིམ་པའི་དམ་བཅའ་མཛད
དགུང་ལོ་ཉེར་གཅིག་པར་ཡབ་ཡུམ་ལ་གནང་བ་ཞུས་ཏེ་དབུས་སུ་ཕེབས་ཁར་སྐུ་བསྙུན་པར་གྲུབ་པའི་དབང་ཕྱུག་
སྐལ་ལྡན་རྒྱ་མཚོའི་དྲུང་ནས་འཇམ་དཔལ་ནག་པོའི་རྗེས་གནང་ཞུས་པས་ཉམས་གྲིབ་ཐམས་ཅད་རང་སར་དེངས་པར་
གྱུར། དགུང་ལོ་ཉེར་གཅིག་པར་དབུས་གཙང་དུ་ཆིབས་བསྒྱུར་མཛད་པར་སྔ་ཉིན་ནས་ཕྱི་ཉིན་གང་དུ་འབྱོན་པའི་རི་ཐང་
སོགས་འཆར་བ་དང་། གཞི་བདག་རྣམས་ཀྱིས་བསུ་སྐྱེལ་བསྙེན་བཀུར་སོགས་ཚུལ་བཞིན་བྱེད་ཅིང་ལྡང་ལར་ཕེབས་
མཚམས་མགོན་པོ་ཕྱག་དྲུག་པའི་ཞལ་གཟིགས་པ་སོགས་ཡ་མཚན་པའི་ལྟས་མང་པོ་བྱུང༌། ལྷ་སར་མཆོད་མཇལ་སྐབས་ཇོ་
བོ་ཤཱཀྱ་མུ་ནི་དང༌། འཇམ་དབྱངས་གྱང་ཐིམ་མ་གཉིས་ཀྱིས་མཇལ་དར་ཕྱག་གིས་བཞེས་ཏེ་ཞལ་འཛུམ་པ་མཛད་ཅིང་གསུང་
བྱོན་པའི་གཟིགས་སྣང་བྱུང༌། འཇིག་རྟེན་དབང་ཕྱུག་ལྔ་པ་ཆེན་པོར་འཇལ་བར་ཕེབས་སྒོ་དང་དགྱེས་བརྩེ་ཚད་མེད་

མཛད་པ་པོའི་XIV
རྣམ་ཐར
མཛད། འབྲས་སྤུངས་སུ་ཕེབས་པར་འབྲས་སྤུངས་ཚོགས་དུང་བཏང་བ་དང༌དན་འབག་སྣ་ནས་དགོན་པ་མཇལ་བ་དུས་
མཚུངས་བྱུང༌། འབྲས་སྤུངས་མཆོད་མཇལ་སྐབས་༸རྒྱལ་དབང་གོང་མའི་ལྡེར་སྐུ་ཞིག་བཞུགས་པ་སྐུ་དངོས་སུ་གྱུར་ཏེ་
གསུང་མང་པོ་བྱོན ༧རྒྱལ་དབང་བསོད་ནམས་རྒྱ་མཚོས་བཞེངས་པའི་རྗེ་ཙོང་ཁ་པའི་སྐུ་བརྙན་ཡང་རྗེ་དངོས་གནས་པར་
གྱུར་ཏེ་ལུང་བསྟན་གནང༌ལོ་དེའི་ཧོར་ཟླ་དགུ་པའི་ཚེས་ཉེར་ལྔའི་ཉིན་བློ་གསལ་བྱེ་བའི་བསྟི་གནས་དཔལ་ལྡན་བཀྲ་ཤིས་
སྒོ་མང་གི་ཆོས་གྲྭར་ཞུགས། སྒོ་མང་མཁན་ཆེན་ཀླུ་འབུམ་བློ་གྲོས་རྒྱ་མཚོའི་དྲུང་ནས་བརྩི་བཞག་གསན། ཆོས་ཐུན་གཉིས་
གསུམ་ནས་རྩོད་གྲྭ་རྙེད་ཅིང་སྟོན་ཆོས་གསུམ་པ་ཚུགས་དུས་བགྲོ་གླེང་ཤར་ཤར་བྱེད་ཐུབ་པ་བྱུང༌། དགུང་ལོ་ཉེར་གཉིས་པ་
ལ་གཞུང་གསར་དུ་ཕེབས་ཏེ་བསམ་བློ་ལྕང་སྐྱ་ངག་དབང་ཆོས་ལྡན་དགེ་རྒན་དུ་བསྟེན་ནས་ཕུལ་དུ་བྱུང་བའི་ལེགས་བཤད་
གྱིས་ཐུགས་ཀྱི་བང་མཛོད་ཡོངས་སུ་གཏམས ལྕགས་ཁྱིའི་ལོ་དགུང་ལོ་ཉེར་གསུམ་པའི་དུས་འཛིན་གྲྭ་སྐབས་དང་པོར་
ཕེབས། ཟུར་བཀོལ་བཞི་དང་རྣམ་བཤད་སྐབས་དང་པོ་ཕལ་ཆེར་ཐུགས་ལ་བྱང་བར་བཟུང༌། ལེགས་བཤད་གསེར་ཕྲེང་
སོགས་ཡིག་ཆ་མང་པོར་ཞིབ་གཟིགས་མཛད་པས་ཐུགས་སྐྱེད་ཆེ་བར་བྱུང༌། བརྩི་བཞག་སྦྱོར་ལམ་དུ་སླེབས་དུས་འཇམ་
དབྱངས་མིའི་བོངས་ཚོད་ཙམ་པ་ལྟ་བས་ཆོག་མི་ཤེས་པ་ཞིག་ཡུན་རིང་པོའི་བར་གཟིགས་པས་ཤེར་ཕྱིན་རྒྱན་གྱི་དོན་ལྷག་མ་
མེད་པར་ཐུགས་སུ་ཆུད དེ་ནས་བཟུང་མདོ་རྒྱུད་གང་ལ་གཟིགས་ཀྱང་ཆུ་དྭངས་རྡེའུ་ལྟར་ཐུགས་ལ་འཆར་བ་བྱུང༌།
གྲྭར་འབྱོན་པའི་སྐབས་དེ་དག་ཏུ་སྐུ་ཆས་བཀྲེན་པོ་བྱུང་སྟེ་སྲན་མ་ཆུར་སྦངས་ནས་བཞེས་པ་སོགས་དཀའ་སྤྱད་
མཛད། དགུང་ལོ་ཉེར་བཞི་བར་འཛིན་གྲྭ་ཕར་ཕྱིན་ཏུ་ཕེབས རྣམ་བཤད་གསེར་ཕྲེང་གི་དཀའ་གནད་དང་། འགྲེལ་ཆུང་
དོན་གསལ། ལེགས་བཤད་སྙིང་པོ་རང་རྒྱུད་པའི་བར་བཅས་བཟུང་ལོ་དེར་རྣམ་བཤད་དགོངས་པ་རབ་གསལ་གི་སྟོད་ཆ་
ཕལ་ཆེར་ཐུགས་འཛིན་མཛད་ཅིང་ཞར་ལ་རྗེ་བཙུན་པ་དང་བདེ་ལེགས་ཉི་མ་སོགས་ཀྱི་འདུལ་མཛོད་ལ་སྦྱངས་པས་རྣམ་
དཔྱོད་ཀྱི་ཀློང་བརྡོལ། དེ་གའི་ཞར་ལ་ལམ་རིམ་སྔགས་རིམ་འཇིགས་བྱེད་ཀྱི་བསྐྱེད་རྫོགས་སོགས་གཞུང་དང་མན་ངག་དུ་
མ་ལ་སྦྱངས་ཤིང་། སྒྲ་དང་སྙན་ངག་ལ་ཡང་སྐབས་སྐབས་སུ་གཟིགས་རྟོག་མཛད་པས་ལེགས་པར་དགོངས། ཕར་བྱིན་
སྟོན་མོའི་དམ་བཅའ་དཔེ་མེད་མཛད དགུང་ལོ་ཉེར་ལྔ་ཆུ་བྱི་ལ་འཛིན་གྲྭ་དབུ་མར་ཕེབས། རྣམ་བཤད་དགོངས་པ་རབ་
གསལ་བཟུང་ཞིང༌། རྒྱ་བོད་ཀྱི་གཞུང་ལུགས་སྤྱི་དང་ལྷག་པར་རྗེའི་དབུ་མའི་གཞུང་ལྔ། སྟོང་ཐུན་དང་བཅས་པ་ཞིབ་
གཟིགས་ཀྱིས་ལྟ་བའི་གནད་ལ་དཔྱད་པ་རྫོགས་པར་མཛད། དགུང་ལོ་ཉེར་དྲུག་པར་གསང་ཕུ་ནེའུ་ཐོག་དུ་དཀའ་བཅུའི་གྲྭ་
སྐོར་མཛད། བསེ་ཁྲབ་པ་ཞལ་གཟིགས་ཏེ་ཁྱོད་ཀྱི་སྙན་གྲགས་ས་སྟེང་ཐམས་ཅད་དུ་ཁྱབ་པར་འགྱུར་ཞེས་ལུང་བསྟན་
གསུངས།

XV
མཛད་པ་པོའི་རྣམ་ཐར
དགུང་ལོ་ཉེར་བདུན་པ་ཤིང་སྟག་ལོར་ཕོ་བྲང་པོ་ཏ་ལར་རྒྱལ་དབང་ལྔ་པ་ཆེན་པོ་ལས་བསྙེན་རྫོགས་ཀྱི་སྡོམ་པ་
མནོས། དགུང་ལོ་ཉེར་དགུ་བར་རྒྱུད་སྨད་དུ་ཕེབས། རྡོ་རྗེ་འཆང་བློ་གྲོས་རྒྱ་མཚོ་བསྟེན་ནས་གསང་ཆེན་ཆོས་ཀྱི་གན་མཛོང་
བདག་གིར་བཞེས། ལོ་དེར་ཊཱི ཀྐ་ཆུང་བའི་སྐྱོར་དཔོན་མཛད། ཆུ་མིག་ལུང་༼ ཕྱི་མིག་ལུང་ཟེར་དགོས་གསུངས ༽དུ་ཁྲི་
ཁང་བརྩི་བཞག་དུ་གྲགས་པ་རིམ་ལྔའི་དམར་ཁྲིད་ཀྱི་ཕྱག་ལེན་མཛད་པས་ཉམས་མྱོང་ཁྱད་པར་ཅན་སྐྱེས
དགུང་ལོ་སོ་གསུམ་པ་ནས་འབྲས་སྤུངས་རྒྱབ་རི་དགེ་འཕེལ་རི་ཁྲོད་དུ་སྒྲུབ་པ་མཛད ཁྲི་སྦྱིན་པ་རྒྱ་མཚོ། སྨིན་
གྲོལ་ཆོས་ཀྱི་རྒྱལ་པོ། རྒྱུད་ཆེན་དཀོན་མཆོག་ཡར་འཕེལ་སོགས་བསྟེན་ནས་མདོ་རྒྱུད་མན་ངག་མང་དུ་གསན དགུང་ལོ་
སོ་བརྒྱད་པར་དགེ་འཕེལ་རི་ཁྲོད་དུ་དྲང་ངེ་ས་མཐའ་དཔྱོད་ཆེན་མོ་བརྩམས། དགུང་ལོ་བཞི་བཅུ་པ་ལ་གནས་དེ་ཉིད་དུ་
བསམ་གཟུགས་ཆེན་མོ་བརྩམས། གཞན་ཡང་གནས་དེ་ཉིད་དུ་དགུང་ལོ་ཞེ་གཉིས་པ་ས་སྦྲུལ་ལོར་གྲུབ་མཐའ་རྩ་བ་
བརྩམས་ཤིང༌། དེའི་རང་འགྲེལ་གྲུབ་མཐའ་ཆེན་མོ་རྩོམ་པའི་དབུ་བཙུགས དགུང་ལོ་ང་གཉིས་པ་ས་མོ་ཡོས་ཀྱི་ལོར་གྲུབ་
མཐའ་ཆེན་མོ་རྫོགས་པར་བརྩམས དགུང་ལོ་ཞེ་བརྒྱད་པ་ཤིང་ཕག་ལོར་དབུ་མའི་མཐའ་དཔྱོད་ཆེན་མོ་ལུང་རིགས་གཏེར་
མཛོད་བརྩམས སྡེ་སྲིད་སངས་རྒྱས་རྒྱ་མཚོས་བསྡུས་ཚན་དུ་ཡོད་དྲིས་པའི་ལན་དུ་བསྡུས་གྲྭའི་རྩ་ཚིག་བརྩམས་པར་
བཤད། གཞན་ཡང་བྱང་ཆུབ་ལམ་གྱི་རིམ་པའི་མཆན་འགྲེལ་གསེར་གྱི་འཁོར་ལོ་རིན་པོ་ཆེ་བྱ་བ་ཡང་ལོ་དེར་
མཛད། དགུང་ལོ་ང་གསུམ་པར་སྡེ་སྲིད་ཀྱིས་བསྐུལ་ངོར་རྣམ་འགྲེལ་མཐའ་དཔྱོད་རྩོམ་འཕྲོར་ལུས་པ་དེ་མཛད། ཤར་སྐལ་
ལྡན་རྒྱ་མཚོའི་སྤྲུལ་སྐུའི་ངོར་མ་ཏི་ལུགས་ཀྱི་འཇམ་དཀར་སྒྲུབ་ཐབས་མཛད། དེ་ལྟར་དགུང་ལོ་སོ་གསུམ་ནས་ང་གསུམ་
བར་རི་བོ་དགེ་འཕེལ་དུ་སྒྲུབ་པ་ལ་རྩེ་གཅིག་ཏུ་གཞོལ་ཅིང་བླ་མ་དང་ལྷག་པའི་ལྷ་མང་པོའི་ཞལ་གཟིགས་ཏེ་མངོན་པར་
རྟོགས་པའི་ཀློང་བརྡོལ། ཞར་ལ་ལམ་རིམ་གྱི་འཁྲིད་ར་ཉེ་བ་དང༌དབང་ལུང་མན་ངག་སོ གས་མཐའ་ཡས་པ་
གནང༌
སྒོ་མང་བ་ཐམས་ཅད་ཀྱི་རེ་འདུན་དང༌༧རྒྱལ་བ་ཚངས་དབྱངས་རྒྱ་མཚོའི་བཀའ་བཟློག་མ་ནུས་པར་དགུང་ལོ་
ང་གསུམ་པ་ལྕགས་འབྲུག་སྤྱི་ལོ་༡༧༠༠ ཧོར་ཟླ་བཅུ་པའི་ཚེས་ལྔ་ལ་དཔལ་ལྡན་བཀྲ་ཤིས་སྒོ་མང་གི་མི་འཇིགས་སེང་གེའི་
ཁྲི་ལ་ཞབས་སོར་བཀོད། བཀའ་རམས་འཛིན་གྲྭས་ཐུགས་ཁུར་བཞེས་ཏེ་ཁང་ཚན་སོ་སོའི་དགེ་རྒན་བཅས་ཀྱིས་ཆོས་གྲྭར་
མཎྚལ་རྟེན་གསུམ་འབུལ་ཚན་བཅས་ཕུལ་ཏེ་གྲྭ་ཚང་གི་བརྩི་བཞག་ལ་གཏོང་རྒྱུའི་ཆེད་འདུལ་མཛོད་ཕར་ཕྱིན་བཅས་ཀྱི་ཡིག་
ཆ་རྩོམ་བསྐུལ་ཞུས་པ་ལྟར་བརྩམས གཞན་ཡང་བྲག་གཡབ་སྤྲུལ་སྐུས་ཞུས་ངོར་འཇིགས་བྱེད་ཆོས་འབྱུང་བརྩམས་པ་
སོགས་གསུང་རྩོམ་མང་དུ་མཛད། དགུང་ལོ་དྲུག་ཅུ་པ་མེ་ཕག་སྤྱི་ལོ་༡༧༠༧ ལོར་གྲྭ་ཚང་གི་བླ་མར་ཉི་ཐང་བ་བློ་བཟང་ཤེས་

མཛད་པ་པོའི་XVI
རྣམ་ཐར
རབ་བསྐོས་ཏེ་རང་ཉིད་སེ་ཆེན་ཞབས་དྲུང་གི་ཁང་པར་སྤོས་ནས་ཟུར་བཞུགས་མཛད། དེ་ལྟར་དགུང་ལོ་ཉེར་གཅིག་ནས་སོ་
གཉིས་བར་དབུས་གཙང་དུ་མདོ་སྔགས་རིག་གནས་དང་བཅས་པར་གསན་སྦྱོང་མཐའ་ཆོད་པར་མཛད། དགུང་ལོ་སོ་གསུམ་
ནས་ང་གསུམ་བར་རི་བོ་དགེ་འཕེལ་དུ་སྒྲུབ་པའི་རྒྱལ་མཚན་བསྒྲེངས་ཤིང་དབང་ལུང་མན་ངག་སོགས་ཟབ་ཆོས་ཀྱིས་སྐལ་
ལྡན་མཐའ་ཡས་པའི་རེ་བ་བསྐངས། དགུང་གྲངས་ང་གསུམ་པ་ལྕགས་འབྲུག་ནས་དྲུག་ཅུ་པ་མེ་ཕག་བར་སྒོ་མང་བླ་མ་
མཛད་ནས་ཆོས་སྲིད་གཉིས་ཀྱིས་གྲྭ་ཚང་ལེགས་པར་བསྐྱངས རེ་གཅིག་ནས་རེ་གཉིས་བར་ཕ་བོང་ཁའི་མཁན་པོ་མཛད་དེ་
ཆོས་ཀྱི་ཆར་ཕབ་པ་སོགས་དབུས་གཙང་གི་ཕྱོགས་སུ་བསྟན་པ་རྒྱས་པར་མཛད་ནས་མདོ་སྨད་དུ་རྒྱལ་བའི་ལུང་གིས་ཟིན་
པའི་ཆོས་སྡེ་ཆེན་པོ་བཀྲ་ཤིས་འཁྱིལ་ཕྱག་འདེབས་པའི་དུས་ལ་བབ་པ་དང་། དཔོན་ཇུ་ནང་ཡབ་སྲས་ཀྱིས་གསོལ་བ་ཡང་
ཡང་བཏབ་པ་ལ་བརྟེན་ནས་རབ་འབྱམས་པ་གྲགས་པ་རིན་ཆེན་དང་། རབ་འབྱམས་པ་བློ་བཟང་དོན་གྲུབ། ཐུགས་སྲས་
ངག་དབང་བཀྲ་ཤིས་སོགས་བཤེས་གཉེན་མཁས་པ་མང་པོའི་འཁོར་དང་བཅས་ཏེ་མདོ་སྨད་དུ་ཕྱགས་བཏེགས རབ་བྱུང་
བཅུ་གཉིས་པའི་་ས་གླང་སྤྱི་ལོ་༡༧༠༩ ལོར་བླ་བྲང་བཀྲ་ཤིས་འཁྱིལ་ཕྱག་བཏབ། དགུང་ལོ་དོན་གཅིག་པར་གཏེར་ལུང་དུ་
གཏེར་བུམ་བཞེས ཐུགས་སྲས་གཙོ་བོ་ནི། ཁྲི་ཆེན་དགེ་འདུན་ཕུན་ཚོགས ། ཁྲི་ཆེན་ངག་དབང་མཆོག་ལྡན ཐུགས་སྲས་
ངག་དབང་བཀྲ་ཤིས། འཇམ་དབྱངས་བདེ་བའི་རྔོ་རྗེ། སྡེ་ཁྲི་བློ་བཟང་དོན་གྲུབ ཐང་སག་པ་དངོས་གྲུབ་རྒྱ་མཚོ། ཞོགས་
དོན་ཡོད་མཁས་གྲུབ་སོགས་ཤིན་ཏུ་མང༌དེ་ལྟར་ས་གསུམ་གྱི་སྒྲོན་མེ་གཅིག་པུ་དེ་ཉིད་སྐུ་དངོས་ཀྱི་གདུལ་བྱ་རྫོགས་པ་ན་
དགུང་ལོ་དོན་བཞི་པ་ལྕགས་མོ་གླང་གི་ལོ་སྤྱི་ལོ༡༧༢༡ ཧོར་ཟླ་གཉིས་པའི་ཚེས་ལྔ་ཉིན་གཟུགས་སྐུའི་བཀོད་པ་ཉེ ་བར་
བསྡུས་སོ། །ལེགས་བཤད་རྨད་དུ་བྱུང་བའི་བཀའ་རྩོམ་པོད་བཅོ་ལྔ་བཞུགས། འདིར་མདོར་བསྡུས་ཙམ་བཀོད་པ་ལས་
རྒྱས་པར་ཤེས་འདོད་ན་ཀུན་མཁྱེན་འཇིགས་མེད་དབང་པོས་མཛད་པའི་རྣམ་ཐར་རྒྱས་པ་དང༌། ཐུགས་སྲས་ངག་དབང་བཀྲ་
ཤིས་ཀྱིས་མཛད་པའི་རྣམ་ཐར་ཆེན་མོ་གཉིས་ལ་གཟིགས་འཚལ།

Iལེའུ་དང་པོའོ་མཐའ་དཔྱོད ཆོད་བརྗོད
༄ ༅། །ཚད་མ་རྣམ་འགྲེལ་གྱི་མཐའ་དཔྱོད་ཐར་ལམ་རབ་གསལ་ཚང་མའི་
འོད་བརྒྱ་འབར་བ་ལས་ལེའུ་དང་པོའི་མཐའ་དཔྱོད་བློ་གསལ་
མགུལ་རྒྱན་སྐལ་་བཟང་འཇུག་ངོགས་
བཞུགས་སོ།
ན་མོ་གུ་རུ་ཙ་ནཱ་ཐ་མཉྫུ་གྷོ་ཥཱ་ཙ་སྭ་ར་སྭ་སྟི། རྗེ་བཙུན་བླ་མ་དང་རྗེ་ཡབ་སྲས་ཀྱི་ཞབས་ལ་
དུས་ཐམས་ཅད་དུ་ཕྱག་འཚལ་ཞིང་སྐྱབས་སུ་མཆིའོ།
མ་ལུས་ཆོས་ཀུན་ཇི་བཞིན་གཟིགས་དང་ཕུན་ཚོགས་རྣམ་དཀར་བྱེ་བས་ཚད་མར་གྱུར་པར་བསྐྱེད། །
འགྲོ་ལ་བུ་གཅིག་ལྟར་བརྩེས་ཟག་མེད་ཆོས་སྐུ་མངོན་བྱས་ཐེག་གསུམ་བདེན་བཞི་ཕྲ་རགས་སྟོན།
ཆགས་སོགས་མངོན་གྱུར་ས་བོན་བག་ཆགས་སྐྱོན་སྤངས་དེ་ཉིད་མཁྱེན་བརྟན་མ་ལུས་བདེ་བར་གཤེགས།
སྲིད་ཞིའི་གཡང་ལས་དོན་བཞིན་སྟོན་པས་སྐྱོབ་མཛད་སངས་རྒྱས་ཆོས་ཚོགས་དུས་ཀུན་གཙུག་ན་མཛེས།
རྒྱལ་སྲས་གཞོན་ནུའི་སྐུ་ཅན་རྒྱལ་ཀུན་ཡབ།
ལྟ་ངན་ཀུན་གཅོད་མཁྱེན་རབ་རལ་གྲི་གདེངས།
འཇམ་དབྱངས་གཉིས་ཀྱིས་སྙིང་གི་པད་མཚོ་ལ།
བཞུགས་ནས་ཤེས་བྱ་ཐམས་ཅད་མཁྱེན་དེང་སྩོལ།
སྐེད་ཕྲའི་ཆང་གིས་སིནྡྷུ་དང་། །བདུད་རྩིའི་ཟེར་གྱིས་ཀུནྡ་བཞིན།
དབྱངས་ཅན་མ་ཀྱེ་བདག་ཅག་བློ། །རྣམ་དཔྱོད་ཚོན་བརྒྱས་བཀྲ་བར་མཛོད། །
རྒོལ་ངན་ལོག་རྟོག་ཆེས་རྣོའི་མུན་ཚོགས་ཀུན།
འཇོམས་ལ་མཁས་དབང་ཕྱོགས་གླང་ཆོས་གྲགས་ཀྱི།

2 མཆོད་བརྗོད
ལེའུ་དང་པོའོ་མཐའ་དཔྱོད
ལེགས་བཤད་སྣང་བས་འཇིག་རྟེན་གསུམ་བརྒལ་བའི།
གྲགས་སྙན་འདིར་གཟིགས་རྒྱལ་ཀུན་འཛུམ་ཞིང་བཞད།
རྣམ་འདྲེན་ཟླ་མེད་གྱུར་ཀྱང་འགྲོ་བློར་འཚམས་པའི་གསང་གསུམ་ཅི་ཡང་འཆར།
མཁས་བཙུན་བཟང་པོའི་རང་བཞིན་གཡོ་བ་མེད་ཀྱང་བདུད་སྡེ་མ་ལུས་འཇོམས།
དབང་ཕྱུག་བརྒྱད་ལྡན་གྲགས་པ་རབ་འབར་ས་གསུམ་བླ་མ་ཙོང་ཁ་པ།
རྒྱལ་བ་ཀུན་དངོས་ཇི་བཞིན་མཁས་གྲུབ་ཡོངས་ཀྱི་གཙུག་ན་མཛེས་དེར་འདུད། །
ཀུན་གསལ་ངོས་ལ་རྒྱུ་སྐར་བཞིན། །ཐུགས་ལ་ཕྲ་ཞིབ་ཤེས་བྱའི་ཚོགས། །
བཀྲ་བའི་མཁས་རྣམས་གཙུག་གི་རྒྱན། །ཀུན་མཁྱེན་སྲས་གཉིས་སའི་ཉི་ཟླ།
སྲིད་ཞིའི་ཡོན་ཏན་མ་ལུས་གཅིག་བསྡུས་ན།
མཚུངས་པའི་ས་གསུམ་མགོན་པོ་ཐམས་ཅད་མཁྱེན།
རྒྱལ་བའི་དབང་པོ་ཡབ་སྲས་རབས་དང་བཅས།
སྲིད་འདིར་ཟླ་མེད་བཅུ་གཉིས་བདག་བཞིན་གསལ།
བྱང་དང་གྲོལ་བའི་ཡོན་ཏན་མ་ལུས་ཀུན
བསྡུས་ཀྱང་ཁྱོད་ཀྱི་གསང་གསུམ་དཔལ་སྡུག་ཆ།
མཚོན་མིན་ངག་གི་དབང་ཕྱུག་ཐམས་ཅད་མཁྱེན།
བློ་བཟང་རྒྱ་མཚོའི་ཞབས་ལ་སྙིང་ནས་འདུད
བློ་བཟང་རྒྱལ་བ་གཉིས་པའི་བསྟན། །སྤེལ་མཛད་སྣང་མཐའི་ཡེ་ཤེས་གར།
ལྷུར་མཛད་རྡོ་རྗེ་འཛིན་པའི་གཙོ། །དཔལ་ལྡན་བླ་མ་དེ་བསྔགས་འོས།
འཇིག་རྟེན་དབང་ཕྱུག་མི་ཡི་ཟློས་གར་གྱིས། །
ཐུབ་བསྟན་ཕན་བདེའི་སྙིང་པོ་མཆོག་གཅིག་པུ།

ལེའུ་དང་པོའོ་མཐའ་དཔྱོད 3
མཆོད་བརྗོད
རྒྱལ་བ་གཉིས་པའི་བསྟན་པ་ས་གསུམ་དུ། །
སྤེལ་མཛད་པད་དཀར་འཛིན་པའི་ཞབས་ལ་འདུད།
འཇམ་མགོན་སངས་རྒྱས་གཉིས་པའི་བཤད་སྒྲུབ་བསྟན།
མཁྱེན་བརྩེ་ནུས་པས་རྒྱ་མཚོའི་གོས་ཅན་མར།
དར་ཞིང་རྒྱས་མཛད་འཇམ་དཔལ་སྒྱུ་འཕྲུལ་ཆེས། །
ང་མཛད་བཤེས་གཉེན་མཆོག་རྣམས་ཆོས་ཀྱི་རྒྱལ།
ཀུན་དགའ་བོ་བཞིན་མདོ་སྔགས་ཆོས་ཀྱི་ཚུལ།
འཛིན་མཛད་ལེགས་སྨོན་མཐོན་པོའི་རི་དབང་བཞིན།
མཁས་བཙུན་བཟང་འཛོམ་འཇམ་མགོན་རྣམ་བཞི་སོགས།
བཀའ་དྲིན་ཟླ་མེད་བཤེས་གཉེན་རྣམས་ལ་འདུད།
མི་དབང་གནས་ལྔ་གཟིགས་པའི་ཀུན་མཁྱེན་གྱིས
རྒྱ་གཞུང་འཐད་ལྡན་གཞིར་ཞོག་བཀའ་བསྩལ་བཞིན། །
ཉི་མ་བྱེ་བའི་འོད་ཅན་ལུང་རིགས་བརྒྱས། །
མདོ་དང་སྡེ་བདུན་དགོངས་དོན་དེ་དང་དེའང་།
ཆེས་གསལ་སྟོང་ཁུན་ཟ་འོག་རི་མོ་ལྟར། །
ཕྱོགས་གླང་གྲགས་པ་ཕེབས་བཞིན་ངས་འདིར་འཆད།
དངོས་སྟོབས་རིགས་པས་མདོ་སྔགས་མ་ལུས་དོན།
ཐར་དང་ཐམས་ཅད་མཁྱེན་པར་བགྲོད་པའི་ཚུལ། །
མ་འདྲེས་གསལ་བཤད་མཁས་གྲུབ་མཐའ་དག་གི
འཇུག་ངོགས་མཆོག་འདོད་བློ་ལྡན་དོན་གཉེར་ཉོན།

4 ཀླད་ཀྱི་དོན།
ལེའུ་དང་པོའོ་མཐའ་དཔྱོད
རང་ཉིད་སོམ་ཉིའི་སྒྲོག་བརྒྱས་བཅིངས་བཞིན་དུ།
གཞན་དག་སྒྲོ་འདོགས་འདམ་ལས་སྒྲོལ་འདོད་པ།
སྨྱོན་པས་གླང་ཆེན་འདུལ་ལྟར་བཞད་གད་རྒྱུ།
མི་བྱེད་འཕགས་ཡུལ་པཎ་ཆེན་ཚུལ་དེར་སྤྲོ།
ཀླད་ཀྱི་དོན་དགོས་སོགས་ཆོས་བཞི།
དེ་ལ་འདིར་ཚད་མ་རྣམ་འགྲེལ་གྱི་དོན་བཤད་པ་ལ་ཀླད་ཀྱི་དོན་དང་། གཞུང་གི་དོན་དང་
མཇུག་གི་དོན་གསུམ། དང་པོ་ལ། མཚན་དོན་དང་འགྱུར་ཕྱག་གཉིས། དང་པོ་ནི། རྒྱ་གར་སྐད་དུ།
པྲ་མཱ་ཎ་བཱར་ཏི་ཀཱ་ཀཱ་རི་ཀ བོད་སྐད་དུ། ཚད་མ་རྣམ་འགྲེལ་གྱི་ཚིག་ལེའུར་བྱས་པ་ཞེས་བྱུང༌། འདིའི་
དགོས་སོགས་ཆོས་བཞིའི་མཐའ་དཔྱད་པ་ལ། དགག་གཞག་གཉིས། དང་པོ་ལ། དགོས་སོགས་ཀྱི་
བརྗོད་བྱ་ལ། རྒྱན་གྱི་འགྲེལ་བཤད་རྒྱལ་བ་ཅན་ན་རེ། ཚད་མ་རྣམ་འགྲེལ་ཞེས་པའི་ཚད་མ་ནི་གསུང་
རབ་སྤྱི་ལ་བྱེད་ཅིང༌། རྣམ་འགྲེལ་ཞེས་པའི་འགྲེལ་རྒྱུ་གསུང་རབ་སྤྱིའི་དགོངས་པ་ཡིན་གྱི། ཚད་མ་
ཀུན་བཏུས་ཀྱི་དོན་འགྲེལ་བ་མ་ཡིན་ཏེ། ཀུན་བཏུས་དེའི་གཞུང་ཁོ་བོས་བཤད་ཅེས་པའི་ཚིག་མེད་པའི་
ཕྱིར་སློབ་དཔོན་ཕྱོགས་གླང་ལ་བརྙས་པ་སྤངས་པའི་ཕྱིར་མཛད་པར་འདོད་པ་ཡང་མི་འཐད་ཟེར་
ཏེ༑ དེའི་འགྲེལ་བཤད་ལས། སློབ་དཔོན་ལ་བརྙས་པའི་ཁ་ན་མ་ཐོ་བས་འཁྲུལ་བའི་སྐྱེ་བོ་ཡོངས་སུ་
བསྐྱང་བར་འདོད་པའི་ཐུགས་རྗེས་དེའི་གཞུང་གི་བཤད་པར་གྱུར་པ་ཚད་མ་རྣམ་འགྲེལ་མཛད་པ་ཡིན་ནོ་
ཞེས་ཟེར་བ་ནི་མི་རིགས་ཏེ། འདི་ལ་ཚད་མ་མེད་དོ། །གང་གི་ཕྱིར་དེའི་གཞུང་ལ་ཁོ་བོས་བཤད་ཅེས་
པའི་ཚིག་མེད་པའི་ཕྱིར་རོ། །ཞེས་སོ། །འོ་ན ཚད་མ་མདོར། ཚད་མར་གྱུར་པ་འགྲོ་ལ་ཕན་བཞེད་
པ༑ ༑ཞེས་པའི་ཚད་མ་དང་ཚད་མའི་སྐྱེས་བུའི་དོན་འཆད་པར། འདིའི་ལེའུ་གཉིས་པར། ཚད་མ་སླུ་

ལེའུ་དང་པོའོ་མཐའ་དཔྱོད། 3
ཀླད་ཀྱི་དོན།
མེད་ཅན་ཤེས་པ། །ཞེས་པ་ནས། དེ་ལྡན་བཅོམ་ལྡན་ཚད་མ་ཉིད། །ཅེས་པའི་གཞུང་འདི་མ་བྱུང་བར་
ཐལ༑ དམ་བཅའ་འཐད་པའི་ཕྱིར། འདོད་ན། གཞུང་འདིས་བཅོམ་ལྡན་འདས་ལ་ཀུན་བཏུས་ལས་ཚད་
མར་བརྗོད་པའི་རྒྱུ་མཚན་མ་བསྟན་པར་ཐལ་ལོ། །འདོད་པའི་ཕྱིར་རོ། །འདོད་ན། གཞུང་འདི་འཆད་མི་
ཤེས་པར་ཐལ་ལོ། །གཞན་ཡང་དེའི་གཞུང་ཁོ་བོས་བཤད་ཅེས་པའི་ཚིག་མེད་པར་བཤད་པ་ལ། ལེའུ་
གཉིས་པར། །མ་སྐྱེས་པ་ནི་བཟློག་དོན་དུ། །གྱུར་པ་ཞེས་ནི་བརྗོད་པ་ཡིན། །གསུངས་པ་འདི། ཚད་མ་
མདོར། ཚད་མར་གྱུར་པ་ཞེས་པའི་གྱུར་པའི་འགྲེལ་པ་མ་ཡིན་པར་ཐལ། དམ་བཅའ་འཐད་པའི་
ཕྱིར༑ འདོད་ན། རྟག་པའི་ཚད་མ་འགོག་པའི་ཆེད་དུ་ཚོད་མ་མདོར་གྱུར་བ་ཞེས་སྨོས་པར་བཤད་པ་མ་
ཡིན་པར་ཐལ། འདོད་པའི་ཕྱིར། འདོད་ན། གཞུང་འདིའི་བརྗོད་པ་ཡིན་ཞེས་པའི་བརྗོད་ཚུལ་བཤད་མི་
ཤེས་པར་ཐལ་ལོ། །གཞན་ཡང༌ཀུན་བཏུས་ལས། སྟོན་པ་བདེ་གཤེགས་སྐྱོབ་ལ་ཕྱག་འཚལ་
ཏེ༑ །ཞེས་པའི་སྟོན་པ་དང་བདེ་གཤེགས་དང་སྐྱོབ་གསུམ་གྱི་དོན་རེ་རེ་ནས་རྣམ་འགྲེལ་འདིར་རྩ་འགྲེལ་
སྦྱར་ནས་རྒྱས་པར་མ་བཤད་པར་ཐལ། དམ་བཅའ་འཐད་པའི་ཕྱིར། འདོད་ན། སྟོན་པའི་དོན་བཤད་
པར༑ ལེའུ་གཉིས་པར། རྣམ་པ་དུ་མར་ཐབས་མང་པོར། །ནས། དེ་དོན་ཕྱིར་ན་ཐབས་གོམས་པ། དེ་
ཉིད་སྟོན་པ་ཡིན་པར་འདོད། །ཅེས་གསུངས་པ་དང༌། བདེ་གཤེགས་ཀྱི་དོན་བཤད་པར། དེ་ཉིད་
ལས༑ རྒྱུ་སྤངས་ཡོན་ཏན་གསུམ་བདེར་གཤེགས། །ཞེས་མདོར་བསྟན་ནས་བདེར་གཤེགས་སུ་ག་ཏའི་
སུའི་དོན་ལེགས་པར་དང༌། ག་ཏའི་དོན་སྤངས་པ་དང་སོང་བར་བྱས་ནས་ལེགས་པར་སྤངས་པ་
དང་༑ ཐབས་ལེགས་པ་སྔོན་དུ་སོང་བ་དང་། ཡང་སུའི་དོན་ཤིན་ཏུ་དང་ག་ཏའི་དོན་རྟོགས་པར་བྱས་
ནས༑ སླར་མི་ལྡོག་པར་གཤེགས་པས་ནི་ཤིན་ཏུ་སྤངས་པའམ་ལེགས་པར་སྤངས་པ་ཞེས་འཆད་
པར༑ དེ་ཉིད་ལས། སྡུག་བསྔལ་རྟེན་མིན་ཕྱིར། །ལེགས་ཡིན། སོགས་དང༌། ག་ཏའི་དོན་འཆད་
པར༑ དེ་ཉིད་ལས། གཤེགས་པ་རྟོགས་པའི་དོན་ཕྱིར་ཏེ། །ཞེས་སོགས་བྱུང་ཞེས་སྦྱར་ནས་བཤད་མི་
རིགས་པར་ཐལ། འདོད་པའི་ཕྱིར། གཞན་ཡང་། ཀུན་བཏུས་ལས། ཚུལ་གསུམ་རྟགས་ལས་དོན་

6 ཀླད་ཀྱི་དོན།
ལེའུ་དང་པོའོ་མཐའ་དཔྱོད
མཐོང་ཡིན། །ཞེས་པའི་ཚུལ་གསུམ་པའི་རྟགས་འཆད་པར། འདི་ཉིད་ལས། ཕྱོགས་ཆོས་དེ་ཆོས་ཁྱབ་
པ་ཡི། །གཏན་ཚིགས་ཞེས་དང་། ཀུན་བཏུས་ལས། རྗེས་དཔག་བྱ་དང་དེ་མཚུངས་ལ། །ཡོད་དང་
མེད་ཉིད་ལ་མེད་པའོ། །ཞེས་པའི་ཚུལ་གསུམ་སོ་སོའི་ཁྱད་པར་ལ་ངེས་པ་སྦྱར་ཚུལ་བཤད་པར། རང་
དོན་ལེའུ་ལས གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡིས་མ་གྲུབ་བཟློག་དོན་དང༌། །འཁྲུལ་
པ་ཅན་གྱི་གཉེན་པོར་ནི། །ངེས་པ་བརྗོད་པར་མཛད་པ་ཡིན། །ཞེས་གསུངས་པ་མ་ཡིན་པར་ཐལ། དམ་
བཅའ་འཐད་པའི་ཕྱིར། འདོད་ན། དེ་ཡིས་ཞེས་པ་དང་། མཛད་པ་ཡིན་ཞེས་པ་གཉིས་ཀྱི་དོན་བཤད་མི་
ཤེས་པར་ཐལ་ལོ། །དེ་བཞིན་དུ། ལེའུ་དང་པོའི་སེལ་འཇུག་སྐོར་སོགས་དང༌། མངོན་སུམ་ལེའུ་དང་
ལེའུ་བཞི་པ་རྒྱས་པར་སྦྱོར་ཞིག བྱས་པ་ལ་སློབ་དཔོན་རྒྱལ་བ་ཅན་ན་རེ། འོ་ན། རྣམ་འགྲེལ་
ལས༑ གཏན་ཚིགས་ཀྱི་ནི་ཚུལ་གསུམ་ལའང་། །ནས། ངེས་པ་བརྗོད་པ་མཛད་པ་ཡིན། །སོགས་ལུང་
འགལ་དྲུག་གི་དོན་དང་མངོན་སུམ་རྟོག་བྲལ་དུ་འདོད་པ་རྣམས་ལ་སྔོན་གྱི་སློབ་དཔོན་སྔ་མའི་དགོངས་
པ་བཀྲལ་རྒྱུ་མེད་པར་ཐལ། འདི་སློབ་དཔོན་ཕྱོགས་གླང་གི་དགོངས་འགྲེལ་ཡིན་པའི་ཕྱིར། རྟགས་
སོང་༑ ཁྱབ་སྟེ། ཕྱོགས་གླང་གཅིག་པུའི་དགོངས་འགྲེལ་བཤད་པའི་ཕྱིར། འདོད་མི་ནུས་ཏེ། བཅོམ་
ལྡན་འདས་ནས་སློབ་དཔོན་སྔ་མ་སྔ་མའི་ངག་རྒྱུན་སློབ་དཔོན་ཐོགས་མེད་དང་དབྱིག་གཉེན་གྱི་ས་བཀོད་
པ་ཕྱོགས་གླང་གིས་རྗེས་ཟློས་སུ་བཀོད་ལ། དེ་རྣམ་འགྲེལ་གྱིས་ཀྱང་རྗེས་ཟློས་སུ་བརྗོད་པ་ཙམ་ཡིན་
པའི་ཕྱིར། དཔེར་ན། ཐོགས་མེད་ཀྱི་ས་སྡེར་རིག་པའི་གནས་ལྔའི་སྐབས་སུ། སྨྲ་དང་དེ་ཡི་ཞལ་ལྕེ་
བ༑ ༑དེ་ནི་གནས་དང་རྒྱན་རྣམས་དང༌། །དེ་ནི་ཆད་པས་བཅད་པ་དང༌། །འབྱུང་དང་གཅེས་སྤྲས་བྱེད་
པའོ། །ཞེས་པ་ལྟ་བུ་སྐུ་མཆེད་ཀྱིས་ཡང་ཡང་གསུངས་པ་བཞིན། ཇི་སྐད་དུ། འགྲེལ་བཤད་རྒྱལ་བ་
ཅན་ལས། དེ་ནི་དེའི་གཞུང་ལུགས་གང་ཡིན་པ་འདིས་བཤད་པ་མ་ཡིན་གྱི་སྔོན་གྱི་སློབ་དཔོན་བརྒྱུད་པ་
ལས་འོངས་པ་རྟོག་པ་དང་བྲལ་བ་ཉིད་ཅེས་བྱ་བ་ལ་སོགས་པ་བཤད་པའི་ཕྱིར། སློབ་དཔོན་ཕྱོགས་ཀྱི་
གླང་པོས་འདིར་ཡང་རྗེས་སུ་བརྗོད་པ་ཡིན་ལ། དེ་ཡང་དེ་ཁོ་ན་བཞིན་དུ་བཤད་པའི་དོན་དུ་རྣམ་འགྲེལ་

ལེའུ་དང་བོའོ་མཐའ་དཔྱོད 7
ཀླད་ཀྱི་དོན
མཛད་པས་ཀྱང་རྗེས་སུ་བརྗོད་པ་ཡིན་ནོ། །དེའི་ཕྱིར་དེའི་གཞུང་གི་རྣམ་པ་བཤད་པ་ལ་བརྟེན་པ་མ་ཡིན་
ལ་ཞེས་སོགས་དང༌། ཡང་དེ་ཉིད་ལས། བསྟན་པར་སླ་བའི་ཕྱིར་དེ་ལྟར་བྱས་པ་ཡིན་གྱི་དེའི་གཞུང་
བཤད་པའི་ཕྱིར་ནི་མ་ཡིན་ནོ་ཞེས་གསུངས་པའི་ཕྱིར། ཁྱབ་སྟེ། ལུང་ཕྱི་མ་འདིས་ནི་ཕྱོགས་ཆོས་
སོགས་སློབ་དཔོན་གྱི་ལུང་དྲངས་ལ་མདོ་བསྟན་བཅོས་གཞན་མ་དྲངས་པ་ནི་བསྟན་སླ་བའི་ཆེད་ཡིན་
ཞེས་འདོད་དོ། །དེ་ལ་རྩ་བའི་ཐལ་འགྱུར་ལ་མ་ཁྱབ་པར་ཐལ། གཞུང་འདིས་དངོས་སུ་ཚད་མ་མདོའི་
དགོངས་པ་འགྲེལ་བ་དང་བཀའ་དང་སློབ་དཔོན་སྔ་མའི་བཞེད་པ་འགྲེལ་བ་གསུམ་མི་འགལ་བའི་
ཕྱིར༑ མ་གྲུབ་ན། ཚད་མ་མདོའི་རང་འགྲེལ་ཆོས་ཅན། དེར་ཐལ། དེའི་ཕྱིར། འཁོར་གསུམ་
ཁས༑ དེ་བཞིན་དུ་མངོན་པ་མཛོད་ཀྱི་རང་འགྲེལ་དང་འགྲེལ་བཤད་སོགས་འཕེན་ལ། ཚད་མ་མདོ་
གཅིག་པུའི་འགྲེལ་པར་འདོད་པའི་བོད་དག་འདིས་ལེགས་པར་ཁེགས་སྣང་ངོ་། །རྒྱས་པར་དེར་
ལྟོས༑ ཡང་ཁ་ཅིག རྟོག་གེའི་ཚིག་དོན་བརྒྱད་རང་ལུགས་སུ་གཙོ་བོར་བཤད་པས་ཕྱི་ནང་ཐུན་མོང་གི་
གཞུང་དུ་འདོད་པ་ལ། འོ་ན། འདིས་ཚིག་དོན་ལྟར་སྣང་བཞི་རང་ལུགས་སུ་གཙོ་བོར་བཤད་པར་
ཐལ༑ འདིས་དེ་བརྒྱད་ཀ་གཙོ་བོར་རང་ལུགས་སུ་བཤད་པའི་ཕྱིར། རྟགས་ཁས། འཁོར་གསུམ་
སོང་༑ འདོད་ན། རྟགས་ཚུལ་གཅིག་པ་དང་ཚུལ་གཉིས་པ་དང་ཚུལ་དྲུག་བ་དག་དང་གྲངས་ཅན་གྱི་
མངོན་རྗེས་གཉིས་དང་དེ་གཉིས་གང་རུང་མ་ཡིན་པའི་སྒྲ་བྱུང་ཚད་མ་གསུམ་དང༌། རིག་པ་ཅན་པའི་
མངོན་རྗེས་དཔེ་དང་སྒྲ་བྱུང་གི་ཚད་མ་བཞི་དང༌། རྒྱལ་དཔོགས་པའི་མངོན་རྗེས་གཉིས། དཔེ་དང་སྒྲ་
བྱུང་གཉིས། དོན་གྱིས་གོ་དང༌། དངོས་མེད་ཅེས་བྱ་བའི་ཚད་མ་དྲུག་དང་། ཙ་ར་ཀ་བའི་རིགས་པ་དང་
མི་དམིགས་པ་དང་སྲིད་པ་དང༌། ཞེས་གྲགས་དང༌། སྙམས་སེམས་ཀྱི་ཚད་མ་རྣམས་ཀྱང་གཙོ་བོར་
རང་ལུགས་སུ་བཤད་པར་ཐལ། ལྟར་སྣང་བཞི་གཙོ་བོར་རང་ལུགས་སུ་བཤད་པའི་ཕྱིར། རྟགས་ཁས།
སྐབས་འདིར་དེ་དག་གཙོ་བོར་བཀག་པ་དེ་དེ་དག་གཙོ་བོར་བཤད་པའི་དོན་ཡིན་པར་ཐལ། འདོད་པ་
དེའི་ཕྱིར། འཁོར་གསུམ། འདོད་ན། འབུམ་པ་དང་དགོངས་འགྲེལ་གཉིས་ཆོས་བདག་གཙོ་བོར་བཤད་

8 ཀླད་ཀྱི་དོན
ལེའུ་དང་པོའོ་མཐའ་དཔྱོད།
པའི་མདོར་ཐལ། དེ་གཉིས་ཀྱིས་ཆོས་བདག་གཙོ་བོར་བཀག་པའི་ཕྱིར། ཁྱབ་པ་ཁས། འཁོར་
གསུམ། འདོད་ན། དེ་གཉིས་ཀའི་ཆོས་ཀྱི་བདག་མེད་པ་རྒྱས་པར་གཙོ་བོར་མི་འཆད་པར་ཐལ་བ་དང་
དགོངས་འགྲེལ་ཡང་དྲང་དོན་དུ་ཐལ་ལོ། །ཡང་ཁ་ཅིག ཚད་མ་རྣམ་འགྲེལ་ཞེས་པའི་ཚད་མ་དེ་ཀུན་
བཏུས་དང་ཚད་མ་བཏགས་པ་བར་འདོད་པ་དང༌། སྔོ་སེར་སོགས་ཤེས་པར་འདོད་པ་འགལ་ཏེ། ཤེས་
བྱ་ཆོས་ཅན། སྔོན་པོ་དེ་སྔོན་འཛིན་མངོན་སུམ་ཡིན་པར་ཐལ། དེ་སྔོན་འཛིན་ཤེས་པ་གང་ཞིག སྔོན་པོ་
དང་སྔོན་འཛིན་རྟོག་པའི་གཞི་མཐུན་མེད་པའི་ཕྱིར། རྟགས་དང་པོ་ཁས། གཉིས་པ་གྲུབ་སྟེ། སྔོན་
འཛིན་རྟོག་པ་ལ་སྔོན་པོར་སྣང་བ་སྔོན་འཛིན་རྟོག་པའི་གཟུང་རྣམ་མ་ཡིན་པའི་ཕྱིར། མ་གྲུབ་ན། དེར་
ཐལ༑ ཤེས་བྱ་འཛིན་པའི་རྟོག་པ་ལ་ཤེས་བྱར་སྣང་བ་ཤེས་བྱ་འཛིན་པའི་རྟོག་པའི་གཟུང་རྣམ་མ་ཡིན་
པའི་ཕྱིར། མ་གྲུབ་ན། ཤེས་བྱ་འཛིན་པའི་རྟོག་པ་ལ་ཤེས་བྱར་སྣང་བ་ཆོས་ཅན། ཁྱོད་ཤེས་བྱ་འཛིན་
པའི་རྟོག་པའི་གཟུང་རྣམ་མ་ཡིན་པར་ཐལ། ཁྱོད་རྟག་པ་ཡིན་པའི་ཕྱིར། འཁོར་གསུམ། དེར་
ཐལ༑ ཁྱོད་དང་རྟག་པའི་གཞི་མཐུན་ཡོད་པའི་ཕྱིར། དེར་ཐལ། ཤེས་བྱ་དེ་ཁྱོད་དང་རྟོག་པའི་གཞི་
མཐུན་ཡིན་པའི་ཕྱིར། རྩ་བར་འདོད་ན། ཤེས་བྱ་ཆོས་ཅན། ཚད་མ་ཀུན་བཏུས་དེ་རང་ཉིད་འཛིན་པའི་
མངོན་སུམ་དུ་ཐལ། སྔོན་པོ་ལ་དེའི་ཕྱིར། འདོད་ན། ཀུན་བཏུས་དེ་ཚད་མར་ཐལ། འདོད་པའི་
ཕྱིར། འཁོར་གསུམ་ཁས། ཡང་ཚད་མ་ཀུན་བཏུས་ཆོས་ཅན མངོན་རྗེས་གཉིས་ཀ་ཡིན་པར་
ཐལ༑ རང་འཛིན་པའི་མངོན་རྗེས་གཉིས་ཀའི་གཟུང་རྣམ་ཡིན་པའི་ཕྱིར་སོགས་བྱ། ཡང་བོད་གངས་ཅན་
གྱི་ཚད་མའི་ཤིང་རྟ་བ་ཁ་ཅིག ཚད་མ་རྣམ་འགྲེལ་ཚད་མ་བཏགས་པ་བ་དང་། དེ་ཁོ་རང་རྩོམ་པ་པོའི་
ཀུན་སློང་གི་ཤེས་པར་སྨྲས་སྐད། དེ་ལྟར་ན་ནང་འགལ་ཏེ ཤེས་བྱ་ཆོས་ཅན། མདོ་བརྒྱད་སྟོང་བ་དེ་
རྣམ་མཁྱེན་ཡིན་པར་ཐལ། དེ་ཁོ་རང་གསུངས་པ་པོའི་ཀུན་སློང་གི་ཆ་ཤེས་པ་ཡིན་པའི་ཕྱིར། རྟགས་
ཁས༑ འདོད་ན། ཚད་མ་རྣམ་འགྲེལ་ཚད་མ་ཡིན་པར་ཐལ། མདོ་བརྒྱད་སྟོང་བ་ཆོས་ཐམས་ཅད་མཁྱེན་
པའི་ཚད་མ་ཡིན་པའི་ཕྱིར། རྟགས་གསལ་དངོས ཡང་ཁ་ཅིག ཚད་མ་ཀུན་བཏུས་ལ་ཡིད་སྐྱོར་བྱེད་

ལེའུ་དང་པོའོ་མཐའ་དཔྱོད 9
ཀླད་ཀྱི་དོན
པའི་གང་ཟག་གི་རྒྱུད་ཀྱི་ཚད་མ་ཀུན་བཏུས་དེ་ཤེས་པ་ཡིན་ཟེར་ན། འོ་ན དེ་འདྲའི་གང་ཟག་ཆོས་
ཅན༑ ཁྱོད་ཚད་མ་ཀུན་བཏུས་ལ་ཡིད་འདོན་བྱེད་པའི་གང་ཟག་མ་ཡིན་པར་ཐལ། ཁྱོད་ཀྱིས་ཡིད་སྐྱོར་
བྱེད་ཡུལ་དུ་གྱུར་པའི་ཚད་མ་ཀུན་བཏུས་ཚད་མ་ཀུན་བཏུས་མ་ཡིན་པའི་ཕྱིར། རྟགས་སོང༌། དེར་
ཐལ༑ ཁྱོད་ཀྱི་ཡིད་ཡུལ་དུ་གྱུར་པའི་ཚད་མ་ཀུན་བཏུས་དེ་རྗོད་བྱེད་ཀྱི་སྒྲ་མ་ཡིན་པའི་ཕྱིར། རྟགས་
ཁས༑ དེ་ཤེས་པ་ཡིན་པའི་ཕྱིར། བྱས་པ་ལ་ཁོ་ན་རེ། ཚད་མ་ཀུན་བཏུས་ལ་ཡིད་སྐྱོར་བྱེད་ཡུལ་གྱི་
ཚད་མ་ཀུན་བཏུས་གང་ཟག་དེའི་ངག་ཡིན་པར་ཐལ། ཚད་མ་ཀུན་བཏུས་ལ་ཡིད་སྐྱོར་བྱེད་བཞིན་པའི་
གང་ཟག་གི་རྒྱུད་ཀྱི་ཚད་མ་ཀུན་བཏུས་གང་ཟག་དེའི་ངག་ཡིན་པའི་ཕྱིར་ན་མ་ཁྱབ། རྟགས་དེར་
ཐལ༑ དེ་འདྲའི་ཀུན་བཏུས་གང་ཟག་དེའི་རྒྱུད་ཀྱི་ངག་ཡིན་པའི་ཕྱིར། དེར་ཐལ། དེ་འདྲའི་ཀུན་བཏུས་
ངག་ཚིག་གང་ཞིག གཞན་རྒྱུད་ཀྱི་ངག་མ་ཡིན་པའི་ཕྱིར། གཉིས་པ་སླ། དང་པོ་གྲུབ་སྟེ། ངག་གིས་
བརྩམས་པའི་བསྟན་བཅོས་ཡིན་པའི་ཕྱིར་ཏེ། ཚད་མ་ཀུན་བཏུས་ཡིན་པའི་ཕྱིར། རྩ་བར་འདོད་
ན༑ གང་ཟག་དེའི་ཡིད་སྐྱོར་བྱེད་ཡུལ་གྱི་ངག་ཡིན་ན་གཞན་རྒྱུད་ཀྱི་ངག་མ་ཡིན་པས་ཁྱབ་པར་
ཐལ༑ འདོད་པའི་ཕྱིར། འདོད་ན། གང་ཟག་དེས་བླ་མ་དང་སངས་རྒྱས་བྱང་སེམས་ཀྱི་སྐུ་གསུང་
ཐུགས་གསུམ་ལ་ཡིད་སྐྱོར་བྱེད་ཚུལ་མེད་པར་ཐལ། འདོད་པའི་ཕྱིར གཞན་ཡང་གང་ཟག་དེས་མིང་
ཚིག་ཡི་གེ་སྒོམ་པ་ལ་རྗོད་བྱེད་ཀྱི་སྒྲ་སྒོམ་པ་དང་སྒྲའི་གཟུགས་སྒོམ་པ་གཉིས་མེད་པར་ཐལ་བ་སོགས་
འཕེན། བྱས་པ་ལ། ཐ་སྙད་པ་ཁ་ཅིག་ན་རེ། འོ་ན། དབྱངས་ཅན་མ་ལས། དབྱངས་ཉམས་པ་གསལ་
བྱེད་དོ། །ཞེས་བཤད་པ་མི་འཐད་པར་ཐལ། གསལ་བྱེད་ལ་རྗོད་བྱེད་ཀྱི་སྒྲ་དབྱངས་མ་ཞུགས་པ་ཞིག་
མེད་པའི་ཕྱིར་ན་མ་ཁྱབ་སྟེ། ཆོས་མངོན་པ་དང་བརྡ་སྤྲོད་པའི་ལུགས་ཀྱི་མིང་ཚིག་ཡི་གེ་མི་གཅིག་པའི་
ཕྱིར་རོ། །དེ་ལས་གཞན་དུ་ན་གྲངས་ཅན་ལྟར་མངོན་པར་མི་གསལ་བའི་སྒྲ་ཞིག་ཡོད་པར་ཐལ། འདོད་
པའི་ཕྱིར། དེས་ན་སྒྲ་མདོ་ལས། དབྱངས་ཀྱིས་དམན་པ་ཕ་རོལ་ཏུ་དྲངས་ཞེས་པ་ལྟར་གཙོ་བོར་ཡི་གེའི་
གཟུགས་བྲི་སྒྲུབ་ཀྱི་དབང་དུ་བྱས་ནས་སྔར་ལྟར་བཤད་པ་ཡིན་ནོ། བྱས་པ་ལ་ཁོ་ན་རེ། དེ་འདྲའི་ཡིང་

10ལེའུ་དང་པོའོ་མཐའ་དཔྱོད ཀླད་ཀྱི་དོན
ཀྱི་སྐྱོར་ཡུལ་གྱི་ཀུན་བཏུས་སྒྲ་ཡིན་པར་ཐལ། འདོད་པའི་ཕྱིར། འདོད་ན། དེ་འདྲའི་གང་ཟག་ཀུན་
བཏུས་ལ་ངག་འདོན་བྱེད་བཞིན་པར་ཐལ། འདོད་པའི་ཕྱིར་ན་མ་ཁྱབ། འོ་ན། དེ་འདྲའི་གང་ཟག་གིས་
རང་གཞན་གྱི་ལོ་སྔ་མར་སྨྲས་པ་ལ་ཡིད་སྐྱོར་བྱེད་ཚུལ་མེད་པར་ཐལ། དེའི་ཡིད་སྐྱོར་བྱེད་ཡུལ་གྱི་
ངག་ལ་སྐབས་འདིའི་རང་ངག་ཅིག་དགོས་པའི་ཕྱིར། འཁོར་གསུམ་ཁས། འདིས་ཚད་མ་ཀུན་བཏུས་
དང་ཤེས་པའི་གཞི་མཐུན་ཡོད་པ་ཡང་ལེགས་པར་བཀག་གོ །ཡང་ཁ་ཅིག་ན་རེ། ཚད་མ་ཀུན་བཏུས་དེ་
མདོ་སྡེ་བའི་སྐབས་འདིར་ལྡན་མིན་འདུ་བྱེད་ཡིན་པར་ཐལ། མཛོད་ལས། གཟུགས་སམ་འདུ་བྱེད་དག་
ཏུ་འདུས། །ཞེས་གསུངས་པའི་ཕྱིར་ན་མ་ཁྱབ་སྟེ། ཆོས་ཕུང་གི་ངོ་བོ་བྱེ་བྲག་སྨྲ་བས་མིང་ཚིག་ཡི་གེའི་
རང་བཞིན་གྱི་སྒྲ་ཡིན་པས་གཟུགས་ཡིན་པར་འདོད་ལ། མདོ་སྡེ་བས་མིང་ཚིག་ཡི་གེ་འདུས་པའི་
ཚོགས་སྤྱི་ལ་ཕུང་པོར་བཏགས་པས་ན་ལྡན་མིན་ཡིན་ཞེས་པའི་དོན་ཡིན་པའི་ཕྱིར་རོ། །དེས་ན་མིང་སྤྱི་
ཞེས་པ་མིང་གི་སྤྱི་དང་མིང་གི་དོན་སྤྱི་ལྟ་བུ་མ་ཡིན་གྱི་མིང་གི་ཚོགས་སྤྱི་ཡིན་པས་ད་ལྟ་སྒྲ་བས་སྤྱི་
བུངས་སུ་བསྒྱུར་སྣང་ཞིང་སྐབས་འདི་དག་ཏུ་དོན་སྤྱི་དང་སྒྲ་སྤྱི་དང་ཚོགས་སྤྱི་དང་རིགས་སྤྱི་དག་སོ་
སོར་མ་ཤེས་ན། བ་སྤྱི་ཡོད་མེད་རྩོད་པའི་སྐབས་དང་ནགས་ཚལ་སོགས་སྤྱི་ཡིན་པས་རྫས་སུ་མེད་པར་
བཤད་པ་དག་གི་སྒྲ་སྤྱི་ལས་མི་གོ་བས་འོལ་ཚོད་མ་བྱེད་ཅིག དགོས་པ་ལ་ཡང་གསུང་རབ་ལ་སྦྱངས་
མ་སྦྱང་གི་བོད་རྒན་རྣམ་རྟོག་ཐམས་ཅད་བདུད་ཡིན་པར་འདོད་པ་དག་ན་རེ། རྣམ་འགྲེལ་སོགས་སྡེ་
བདུན་ཐར་བ་དོན་གཉེར་ལ་མི་མཁོ་སྟེ། རྟོག་གེའི་བསྟན་བཅོས་ཡིན་པས་ནང་རིག་པའི་སྡེ་སྣོད་ལས་ཕྱི་
རོལ་ཏུ་གྱུར་པའི་ཕྱིར་ཟེར་ན། འོ་ན། རྟོག་གེ་ཡིན་ན་ཕྱི་རོལ་པའི་སྟོན་པ་གླིང་སྐྱེས་ལ་སོགས་པས་རྟོག་
པས་བཏགས་པ་ཙམ་གྱིས་བཞག་པའི་རྟོག་གེ་ཡིན་དགོས་པར་ཐལ། རྟོག་གེ་ཡིན་ན་ཐར་པ་དོན་གཉེར་
ལ་མི་མཁོ་བས་ཁྱབ་པ་དང་རྟོག་གེའི་བསྟན་བཅོས་ལ་ནང་རིག་མ་ཡིན་པས་ཁྱབ་པའི་ཕྱིར། རྟགས་
ཁས༑ འདོད་ན། ཐེག་དམན་གྱི་རྟོགས་པ་སྔོན་དུ་མ་སོང་བའི་ཐེག་ཆེན་གྱི་སྦྱོར་ལམ་ཆོས་མཆོག་མན་
ཆད་ཀྱི་གནས་ལུགས་སྟོང་ཉིད་ངེས་བྱེད་ཀྱི་ཐོས་བསམ་སྒོམ་པའི་དཔྱོད་བྱེད་བློ་གསུམ་རེ་རེ་ནས་ཆོས་

ལེའུ་དང་པོའོ་མཐའ་དཔྱོད། 11
ཀླད་ཀྱི་དོན།
ཅན༑ ཕྱི་རོལ་པའི་སྟོན་པས་རྟོག་པས་བཏགས་ཙམ་གྱིས་རྟོག་གེར་ཐལ། རྟོག་གེ་ཡིན་པའི་ཕྱིར། དེར་
ཐལ༑ བྱིས་པ་སྟེ་སོ་སྐྱེའི་རྒྱུད་ཀྱི་དེ་ཁོ་ན་ཉིད་ལ་དཔྱོད་པའི་བློ་ཡིན་པའི་ཕྱིར། འཁོར་གསུམ་
ཁས༑ རྟགས་སླ། ཁྱབ་སྟེ། གནས་ལུགས་དེ་ཁོ་ན་ཉིད་མངོན་སུམ་དུ་མ་མཐོང་བའི་རྒྱུད་ཀྱི་རྒྱུ་མཚན་
ལ་བརྟེན་ནས་དཔྱོད་པའི་བློ་ཐམས་ཅད་རྟོག་གེ་ཡིན་པའི་ཕྱིར། མདོ་སྡེ་རྒྱན་ལས། རྟོག་གེ་རྟེན་ཅིང་མ་
ངེས་ལ། །མ་ཁྱབ་ཀུན་རྫོབ་སྐྱོ་བ་ཅན། །བྱིས་པ་ལ་ནི་བརྟེན་པར་འདོད། །ཅེས་དང་། དེའི་འགྲེལ་པར་
དབྱིག་གཉེན་གྱིས། རྟོག་གེ་དེ་ཁོ་ན་ཉིད་མ་མཐོང་བ་ལ་བརྟེན་པ་ནི་ལུང་ཅུང་ཟད་ལ་བརྟེན་པ་ཡིན་ནོ།
ཞེས་སོགས་དང༌། དབུས་མཐའི་འགྲེལ་བཤད་དུ་བློ་བརྟན་གྱིས། རྟོག་གེ་བ་དག་ནི་རྟོག་པ་དང་སེལ་
ནུས་པ་དག་དང་དེ་བཞིན་གཤེགས་པའི་གསུང་རབ་ལ་བརྟེན་ནས་བསྟན་བཅོས་ཕྱིན་ཅི་མ་ལོག་པར་བྱེད་
པའོ༑ ༑ཞེས་གསུངས་པ་འདིས་རྟོག་གེ་ལ་གསུམ་བཤད་པ་དང༌། དམིགས་བརྟག་རང་འགྲེལ་
ལས༑ འདི་ལྟར་གཏན་ཚིགས་པ་དག་ནི་ཞེས་པའི་འགྲེལ་བཤད་དུལ་ལྷས་མཛད་པ་ལས། གང་དག་
གཏན་ཚིགས་ཀྱི་ཐ་སྙད་འདོད་པ་དེ་དག་ནི་གཏན་ཚིགས་པ་དག་སྟེ་རྟོག་གེ་བ་ཞེས་པའི་ཐ་ཚིག་གོ་ཞེས་
གསུངས་པའི་ཕྱིར། འདོད་ན། གཞན་སྡེའི་གླིང་སྐྱེས་སོགས་ལ་གཉིས་སྟོང་གི་ཟབ་མོའི་དེ་ཉིད་ཐོས་
བསམ་སྒོམ་པའི་རྣམ་གཞག་སྟོན་ནུས་ཡོད་པར་ཐལ་ལོ། །དེ་དག་དེས་འདོད་པས་བཞག་པའི་
ཕྱིར༑ འཁོར་གསུམ་ཁས། ཁྱབ་ཅིང༌། འདོད་མི་ནུས་ཏེ མདོ་སྡེ་རྒྱན་ལས། དེ་ཕྱིར་དེ་ནི་དེ་ཡུལ་
མིན༑ ༑ཞེས་དང༌། དེའི་འགྲེལ་པར། དེའི་ཕྱིར་དེ་ནི་རྟོག་གེའི་སྤྱོད་ཡུལ་མ་ཡིན་ནོ་ཞེས་དང༌། རྣམ་
འགྲེལ་ལས། ཐབས་བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀའ་བ་ཡིན། །ཞེས་པའི་དོན་གྲུབ་པའི་
ཕྱིར༑ གཞན་ཡང་ཁ་ཅིག་རྟོག་གེ་བ་ཡིན་ན་རྣལ་འབྱོར་པ་མ་ཡིན་པས་ཁྱབ་ཟེར་བ་དང༌། རྟོག་གེ་ཡིན་
ན་རྣལ་འབྱོར་མ་ཡིན་པས་ཁྱབ་སྙམ་པ་དེ་སྔར་ལྟར་འདོད་པ་དག་མི་འཐད་པར་ཐལ། རྟོག་གེའི་སྒྲ་
གཏན་ཚིགས་དང་རྟོག་པ་གཉིས་ཀར་འཇུག་ཅིང༌། རྟོག་གེ་བ་ལ་ཡང་རྟོག་གེའི་ས་ཙམ་ལ་གནས་པ་
དང༌། སྒོམ་པའི་ས་ལ་གནས་པ་གཉིས་ཡོད་པའི་ཕྱིར། དེར་ཐལ དབུས་མཐའི་འགྲེལ་བ་ལས། རྟོག་

12 ཀླད་ཀྱི་དོནལེའུ་དང་པོའོ་མཐའ་དཔྱོད
གེ་དཔྱོད་པ་ཅན་དག་སྟེ་ཞེས་གསུངས་པའི་ཕྱིར། ཁྱབ་སྟེ། དག་ཅེས་པའི་གཉིས་ཚིག་གིས་དེ་ལྟར་
བསྟན་ཅིང༌། འདིའི་རྟོག་གེ་བ་དང་དཔྱོད་པ་ཅན་ཞེས་པ་མདོར་བསྟན་དང་རྒྱས་བཤད་དུ་བྱེད་རིགས་
པའི་ཕྱིར། དེའི་འགྲེལ་བཤད་ལས། རྟོག་གེ་བ་དག་ནི་གང་དག་དཔྱོད་པ་ཅན་དག་སྟེ། སྔ་མ་བསྟན་
པར་བསམ་ནས་ཚིག་ཕྱི་མ་བཤད་པའོ། །ཞེས་དང༌། ཡང་དེ་ཉིད་ལས། དེ་དག་ཀྱང་རྟོག་གེའི་
དང་༑ སྒོམ་པའི་ས་ལ་གནས་པའི་ཕྱིར་རྣམ་པ་གཉིས་ཏེ། དེའི་ཕྱིར་རྟོག་གེ་བ་དག་ཅེས་བྱ་བ་སྨོས་
སོ༑ ༑ཞེས་གསུངས་པའི་ཕྱིར། གཞན་ཡང༌། རྟོག་གེའི་སྐད་དོད་ཏརྐི་ཞེས་པ་རྟོག་པ་དང་གཏན་ཚིགས་
གཉིས་ཀར་འཇུག་པས། རྟོག་གེ་ཡིན་ན་ཐར་བ་དོན་གཉེར་ལ་མི་མཁོ་བས་ཁྱབ་པར་འདོད་པ་ནི་ཐར་
པའི་མིག་འབྱིན་པའི་ཐུར་མ་ཡིན་ཏེ། ཐེག་ཆེན་གྱི་སྦྱོར་ལམ་བཟོད་པར་གྱུར་པའི་གཟུངས་བཞི་དང་
གཞན་ཡང་སྦྱོར་ལམ་སྐབས་སུ་ཏིང་འཛིན་ལྔ་བརྒྱ་སོགས་བཤད་པ་ཐམས་ཅད་རྣམ་རྟོག་གི་རང་བཞིན་
ཡིན་པའི་ཕྱིར། ཡང་ཁ་ཅིག། འཕགས་པ་ཡིན་ན་རྟོག་གེ་གང་ལའང་མི་བརྟེན་པས་ཁྱབ་པར་ཐལ། མདོ་
སྡེ་རྒྱན་ལས། བྱིས་པ་ལ་ནི་བརྟེན་པར་འདོད། །ཅེས་གསུངས་པའི་ཕྱིར་ན་མ་ཁྱབ་སྟེ། དོན་དམ་དཔྱད་
པའི་རྟོག་གེ་ལ་བརྟེན་པ་ལ་བྱིས་པས་ཁྱབ་ཅེས་པའི་དོན་ཡིན་པའི་ཕྱིར། རྩ་བར་འདོད་ན། མདོ་
ལས༑ ཉན་ཐོས་རྣམས་ཀྱི་རྣམ་གྲོལ་སྒྲ་སྤྱིར་འགྲོ །ཞེས་གསུངས་པ་ལྟར་ཉན་ཐོས་འཕགས་པ་ཡིན་ཡང་
ཅིག་ཅར་བ་འགའ་ཞིག་མ་གཏོགས་ཕལ་ཆེར་སྲིད་པ་ཐ་མའི་ཚེ་ཡང་སློབ་དཔོན་གྱི་ལུང་ལ་ལྟོས་པ་མ་
ཡིན་པར་ཐལ དེ་ཡིད་ཆེས་ཀྱི་ལུང་ལ་སོགས་པའི་རྒྱུ་མཚན་ལ་མི་བརྟེན་པའི་ཕྱིར། རྟགས་སོང་། མ་
གྲུབ་ན། དེ་དག་ཆོས་ཅན། དེར་ཐལ། རྟོག་གེ་ལ་མི་བརྟེན་པའི་ཕྱིར། དེར་ཐལ། འཕགས་པ་ཡིན་
པའི་ཕྱིར། འཁོར་གསུམ། གཞན་ཡང་ས་ལྔ་བའི་སྐབས་སུ་ཡང་རྩིས་དང་གཏན་ཚིགས་སོགས་སློབ་
པར་བཤད་པ་དང༌། མདོ་སྡེ་རྒྱན་ལས་རིག་པའི་གནས་ལྔ་ལ་མཁས་པར་མ་བྱས་ན་འཕགས་པ་མཆོག་
གིས་ཀྱང་ཐམས་ཅད་མཁྱེན་པ་མི་ཐོབ་པར་བཤད་པ་དང་། སྤྱོད་འཇུག་ལས། རྒྱལ་སྲས་རྣམས་ཀྱིས་མི་
སློབ་པའི། །དངོས་དེ་གང་ཡང་ཡོད་མ་ཡིན། །ཞེས་པ་དང༌། ས་བཅུའི་བྱང་འཕགས་བཅུ་ཀས་སངས་

ལེའུ་དང་པོའོ་མཐའ་དཔྱོད 13
ཀླད་ཀྱི་དོན
རྒྱས་དུ་མ་ལ་ཆོས་ཉན་པར་བཤད་པ་སོགས་མི་འཐད་པར་ཐལ ཐེག་ཆེན་འཕགས་པ་ཡིན་ཀྱང་དོན་
དམ་གཞལ་བ་རྟོག་གེ་སྟེ་གཏན་ཚིགས་ལ་མི་ལྟོས་ཀྱང༌། ཇི་སྙེད་པའི་ལམ་གྱི་རིམ་པ་མཐའ་ཡས་པ་
ཐོས་བསམ་གྱི་རྒྱུ་མཚན་ཡང་དག་ལ་བརྟེན་ནས་རྟོགས་དགོས་པ་མ་ཡིན་པའི་ཕྱིར། དེར་
ཐལ༑ འཕགས་པ་ཡིན་ན་རྟོག་གེ་གང་ལའང་མི་བརྟེན་པས་ཁྱབ་པའི་ཕྱིར། འཁོར་གསུམ། གཞན་
ཡང་ཁ་ཅིག་གིས། རིག་གནས་ལྔ་ནང་ཕན་ཚུན་འགལ་ཟེར་བ་དང་དེ་ལྔའི་ནང་རིག་དང་གཏན་ཚིགས་
རིག་པ་འགལ་ཟེར་རོ། །རྩ་ཤེ་སོགས་རིགས་ཚོགས་དང༌རྒྱུད་བླ་མ་དང་མདོ་སྡེ་རྒྱན་ཡང་ཆོས་
ཅན༑ ནང་རིག་མ་ཡིན་པར་ཐལ། གཏན་ཚིགས་རིག་པའི་བསྟན་བཅོས་ཡིན་པའི་ཕྱིར། ཁྱབ་པ་
ཁས༑ སྒྲུབ་དང་སུན་འབྱིན་གྱི་གཏན་ཚིགས་སྒོ་ནས་བདག་མེད་དང༌། ལམ་གྱི་རིམ་པ་སྒྲུབ་པའི་བསྟན་
བཅོས་ཡིན་པའི་ཕྱིར་ཏེ། དེ་ལྟར་དུ་རིགས་ཚོགས་གྲགས་ཆེ་བས་སྒྲུབ་མི་དགོས་ལ། རྒྱུད་བླ་མ་ལས་
ཀྱང་༑ ཐོག་མ་དབུས་མཐའ་མེད་པ་ཡི། །རང་བཞིན་ཡིན་ཕྱིར་འདུས་མ་བྱས །ཞི་བ་ཆོས་ཀྱི་སྐུ་ཅན་
ཕྱིར༑ ༑ལྷུན་གྱིས་གྲུབ་ཅེས་བྱ་བར་བརྗོད། །སོགས་དང༌། ཡང་དེ་ཉིད་ལས། རྒྱ་ཆེའི་ཕྱིར་དང་གྲངས་
མེད་ཕྱིར། །རྟོག་གེའི་ཡུལ་ནི་མིན་ཕྱིར་དང༌། །འབའ་ཞིག་བག་ཆགས་བཅོམ་པའི་ཕྱིར། །གཞལ་མེང་
ལ་སོགས་གོ་རིམ་བཞིན། །ཞེས་རྟགས་ལྔས་ངོ་བོ་ཉིད་སྐུའི་ཡོན་ཏན་གྱི་ཚད་གཞལ་དུ་མེད་པ་དང་
གྲངས་མེད་དང་བསམ་མེད་དང་མཉམ་མེད་དང་དག་པའི་མཐར་ཐུག་ལྔར་རིམ་བཞིན་སྒྲུབ་པ་ལྟ་བུའི་
གཏན་ཚིགས་མང་པོ་མགོ་མཇུག་ཀུན་ཏུ་བཤད་པ་དང་། མདོ་སྡེ་རྒྱན་ལས། སྔར་ལུང་མ་བསྟན་ལྷན་
ཅིག་བྱུང༌། །སྤྱོད་ཡུལ་མ་ཡིན་གྲུབ་པ་དང༌། །ཡོད་དང་མེད་ན་ཡོད་མེད་དང༌། ། གཉེན་པོ་དང་ནི་སྒྲ་
གཞན་ཕྱིར། །ཞེས་གསུངས་པ་འདིས་འབུམ་སོགས་བཀར་སྒྲུབ་པའི་རྟགས་སོགས་ཀྱིས་རྩོད་སྤོང་
བཅས་ཏེ་སྒྲུབ་ཅིང་འདི་ནས་བརྩམས་ཏེ་མགོ་མཇུག་ཀུན་ཏུ་གཏན་ཚིགས་ཀྱིས་བཤད་པའི་ཕྱིར། དཔེར་
ན་འདིའི་སྐབས་སུ་སྔར་ལུང་མ་བསྟན་ཅེས་པས་བསྟན་པའི་གནོད་བྱེད་དུ་སྔར་ལུང་མ་བསྟན་པའི་རྟགས་
ཀྱིས། འབུམ་སོགས་བསྟན་པ་གནོད་བྱེད་དུ་བྱས་པ་མ་ཡིན་པར་སྒྲུབ་པའི་རང་བཞིན་གྱི་རྟགས་བཤད་

14 ཀླད་ཀྱི་དོན
ལེའུ་དང་པོའོ་མཐའ་དཔྱོད
ཅིང་༑ དེ་བཞིན་དུ་ཁྱབ་བྱེད་མ་དམིགས་པ་དང་ཁྱབ་བྱེད་འགལ་དམིགས་སོགས་ཀྱི་སྒོ་ནས་བཤད་པའི་
ཕྱིར་ཏེ། འདིའི་འགྲེལ་པར་དབྱིག་གཉེན་གྱིས། ལོག་པར་ཞུགས་པ་དེ་དག་ལ་འདི་སངས་རྒྱས་ཀྱི་
བཀའ་ཉིད་དུ་སྒྲུབ་པའི་ཕྱིར། གཏན་ཚིགས་རྣམ་པར་དབྱེ་བ་ལས་ཚིགས་སུ་བཅད་པ། སྔར་ལུང་མ་
བསྟན་ཅེས་སོགས་གསུངས་པའི་ཕྱིར་དང༌། རྟགས་ཀྱི་བསྟན་ཚུལ་འགྲེལ་པ་ཉི་འོད་སྣང་བར་བལྟ་ལ་
འདི་ལྟར་བཤད་ཀྱང་གཏན་ཚིགས་རིག་པའི་གཞུང་དུ་མི་འཇོག་ན་དེའི་འཇོག་ཚུལ་མི་སྲིད་པར་འགྱུར་
རོ༑༑གཞན་ཡང་རིག་གནས་ལྔ་བཟོ་རིག་པར་འདུ་བ་དང་རིག་གནས་ལྔ་འགལ་བར་འདོད་པ་ནང་
འགལ་བར་མ་ཟད་རྟོག་གེའི་ཚིག་དོན་སྟོན་པའི་བསྟན་བཅོས་སུ་འདོད་པ་དང་། དེ་ལ་ནང་རིག་མི་འདོད་
པ་ནང་འགལ་ཡིན་པར་ཤིན་ཏུ་རྟོགས་སླའོ། །ཡང་བོད་རྒན་ལ་ལ་ན་རེ། མདོ་དང་སྡེ་བདུན་མུ་སྟེགས་
ཀྱི་རྒོལ་བ་བཟློག་ཕྱིར་བྱས་པ་ཡིན་པས་མུ་སྟེགས་མེད་པའི་ས་ཕྱོགས་སུ་དེ་མི་དགོས་ཏེ། ཇོ་བོའི་བདེན་
གཉིས་ལས། མངོན་སུམ་རྗེས་དཔག་དགོས་པ་མེད། །ཕ་རོལ་རྒོལ་བ་བཟློག་པའི་ཕྱིར། །མཁས་པ་
རྣམས་ཀྱིས་བྱས་པ་ཡིན། །ཞེས་གསུངས་པའི་ཕྱིར་ན་མ་ཁྱབ་སྟེ། འདི་ནི་དགོངས་པ་བློ་དམན་འགའ་
ཞིག་གི་ཞུམ་པ་སྤང་བའི་ཆེད་དུ་དགོངས་པ་ཐལ་འགྱུར་པའི་ལུགས་ལ་འདིའི་རང་མཚན་འཇལ་བའི་
ཚད་མ་གཉིས་མི་དགོས་ཞེས་པ་ཡིན་པའི་ཕྱིར། རྩ་བར་འདོད་ན། ཆོས་སྤོང་རླབས་ཅན་ཡིན་ཅིང་། འོ་
ན༑ མུ་སྟེགས་མེད་པའི་ས་ཕྱོགས་སུ་མི་རྟག་སོགས་བཅུ་དྲུག་གི་བཟློག་ཟླར་འཛིན་པའི་ལྟ་བ་ཀུན་
བཏགས་བཅུ་དྲུག་གི་ཞེན་ཡུལ་སུན་འབྱིན་མི་དགོས་པར་ཐལ། ལྟ་བ་ཀུན་བཏགས་ནི་གྲུབ་མཐས་སྒྲོ་
བཏགས་པ་ཡིན་པའི་ཕྱིར། ཁྱབ་པ་ཁས། འདོད་ན། དེ་འདྲའི་ཀུན་བཏགས་བཅུ་དྲུག་སྤང་མི་དགོས་
པར་ཐལ། འདོད་པའི་ཕྱིར། ཁྱབ་སྟེ། དེ་དག་ཞེན་ཡུལ་སུན་མ་ཕྱུང་བར་དེ་དག་ཕྱི་རོལ་གྱི་ཚེར་མ་
དབྱུང་བ་ལྟ་བུའི་ཚུལ་གྱིས་བཟློག་ཚུལ་མེད་པའི་ཕྱིར། རྣམ་འགྲེལ་ལས། འདི་ཡུལ་སུན་ཕྱུང་མེད་པར་
ནི༑ ༑དེ་སྤོང་བར་ནི་ནུས་མ་ཡིན། །ཡོན་ཏན་སྐྱོན་དང་རྗེས་འབྲེལ་བ། །ཞེས་སོགས་གསུངས་པའི་
ཕྱིར༑ འདོད་ན། ཐེག་གསུམ་གང་གི་ཡང་མཐོང་ལམ་ཐོབ་མི་དགོས་པར་ཐལ་བ་དང་། བཞི་བརྒྱ་

ལེའུ་དང་པོའོ་མཐའ་དཔྱོད། 15
ཀླད་ཀྱི་དོན།
སོགས་མདོ་བསྟན་བཅོས་དུ་མས་མི་རྟག་སོགས་བཅུ་དྲུག་རྒྱས་པར་བཤད་པ་དོན་མེད་པར་ཐལ་བ་
དང་༑ ཐར་པ་དང་ཐམས་ཅད་མཁྱེན་པར་བགྲོད་པའི་ལམ་རིགས་པ་རྣམ་པར་དག་པ་བརྒྱ་ཕྲག་དུ་མས་
ཉི་མ་རེ་རེ་ལའང་གཏན་ལ་ཕབ་སྟེ་བསམ་ན་ཐར་པ་དང་ཐམས་ཅད་མཁྱེན་པའི་ལམ་ལ་བཟློག་ཏུ་མེད་
པའི་བག་ཆགས་བརྟན་པོ་དང་། བསོད་ནམས་དང་ཡེ་ཤེས་ཀྱི་ཚོགས་མཐའ་ཡས་གསོག་པར་བློ་གྲོས་
མི་ཟད་པ་སོགས་ལས་བཤད་པ་རྣམས་སྤང་རིགས་པར་ཐལ་བ་དང་དེ་ལྟ་བུའི་ཚུལ་གྱིས་དབང་རྣོན་
གྱིས་སྐད་ཅིག་རེ་རེ་ལ་བསམ་པའི་བསོད་ནམས་དང་བག་ཆགས་ནི་བླུན་པོ་དོན་མི་ཤེས་པ་གཅིག་གིས་
གཅེར་བུ་པ་ལྟར་ཐར་པ་དང་ལམ་འཁྲུལ་པ་ལ་དཀའ་སྤྱད་བསྐལ་བར་བྱས་ཀྱང་མི་འོང་བ་མ་ཡིན་པར་
ཐལ་བ་དང་། ཁྱད་པར་དེ་འདྲ་ལ་དགོངས་ནས་ཆོས་གྲགས་ཀྱིས་ཀྱང་རྣམ་འགྲེལ་འདིར་བཤད་པ་ལྟར་
གྱི་ཐར་པ་དང་ཐམས་ཅད་མཁྱེན་པའི་ལམ་དང་རིགས་པ་དཔྱད་སྒོམ་ལྷུར་ལེན་པ་མ་ཡིན་པར་
ཐལ༑ འདོད་པའི་ཕྱིར། འདོད་ན། མདོ་སྡེ་རྒྱན་གྱིས་གསུང་རབ་ཡན་ལག་བཅུ་གཉིས་ཀྱི་ཐོས་སོགས་
ཀྱི་གྲོལ་ཚུལ་དང་ཐེག་པ་ཆེ་ཆུང་གི་ཁྱད་པར་དང་ཆོས་གྲགས་ཀྱི་བསྟན་བཅོས་ཀྱི་དགོས་པ་བཤད་པ་
སོགས་དུ་མ་དང་འགལ་བར་འགྱུར། འདིས་ནི་ཡང་བོད་ཀྱི་མཁས་བླུན་དུ་མས་བསྟན་བཅོས་འདི་ལ་
སྦྱངས་ན་གསུང་རབ་ལྟ་རྟོག་ལ་ཕན་ཀྱང་དགོས་པ་ཆེན་པོ་མེད་སྙམ་པ་ཡང་བཀག་པ་ཡིན་ནོ། །འདི་
དག་གི་དོན་རྒྱས་པར་སྡེ་བདུན་གྱི་དཀའ་འགྲེལ་སོགས་རྗེ་ཡབ་སྲས་ཀྱི་གསུང་པ་སུ་ཤེས་པར་
བྱའོ༑ ༑
གཉིས་པ་རང་ལུགས་ནི། བསྟན་བཅོས་ཀྱི་ལུས་དང་བརྗོད་བྱ་དང་དགོས་བ་དང་ཉིང་དགོས་
དང་འབྲེལ་བ་ལྔ་ལས། ཚད་མ་ཀུན་བཏུས་དང་ཚད་མ་རྣམ་འགྲེལ་ཞེས་པའི་ཚིག་ཟུར་གྱི་ཚད་མ་གཉིས་
ཀ་ཚད་མ་བཏགས་པ་བ་ཡིན་ཏེ། གཉིས་ཀ་ཚད་མའི་བསྟན་བཅོས་ལ་བྱེད་པའི་ཕྱིར། དེར་ཐལ། ཚད་
མའི་བསྟན་བཅོས་རིགས་སྒོ་སོགས་ནི་སྔ་མའི་ཚད་མ་དང་ཚད་མ་ཀུན་བཏུས་ནི་ཕྱི་མའི་ཚད་མ་ལ་བྱེད་
པའི་ཕྱིར། ཡང་འདི་གཉིས་ཀྱི་དངོས་བསྟན་གྱི་ཚད་མ་ལ་རང་ཡིན་གྱི་བཀའ་བསྟན་བཅོས་གཉིས་ཀྱང་

ལེའུ་དང་པོའོ་མཐའ་དཔྱོད། 16
ཀླད་ཀྱི་དོན
ཡོད་དེ། བསྟན་བཅོས་བཤད་ཟིན། བཀའ་འཁོར་ལོ་ཐ་མ་དང་རྩ་འགྲེལ་ཡིན་པའི་ཕྱིར། རྣམ་བཤད་
ལས༑ བདེན་པ་གཉིས་གསར་དུ་རྟོགས་པའི་ཤེས་པ་ནི་ཚད་མ་ཡིན་ལ། དེ་བརྗོད་བྱར་བྱེད་པའི་གསུང་
རབ་དང་ཀུན་བཏུས་ལ་ཡང་ཚད་མའི་སྒྲས་བསྟན་ལ། དེ་དག་གི་དགོངས་པ་རྣམ་པར་འགྲེལ་བས་རྣམ་
འགྲེལ་དང་ཞེས་གསུངས་པའི་ཕྱིར། རྟོག་གེ་ཞེས་པ་ལ་བློ་རྣམ་རྟོག་དང་གཏན་ཚིགས་གཉིས་ཡོད་
དེ༑ གཏན་ཚིགས་རྣམས་དང་གཏན་ཚིགས་ལ་བརྟེན་པའི་དཔྱོད་བློ་རྟོག་པ་གཉིས་ཀ་རྟོག་གེ་ཡིན་པའི་
ཕྱིར༑ རྟོག་གེའི་བསྟན་བཅོས་དང་གཏན་ཚིགས་རིགས་པའི་བསྟན་བཅོས་དོན་གཅིག་ལ། དེ་དང་ནང་
རིག་པའི་བསྟན་བཅོས་ཡིན་མིན་ལ་མུ་བཞི་ཡོད་དེ། ནང་རིག་ཁོ་ན་འདུལ་བ་མདོ་རྩ་ལྟ་བུ་
དང་༑ གཉིས་ཀ་ཡིན་པ་རིགས་ཚོགས་དང་སྡེ་བདུན་དང་མདོ་སྡེ་རྒྱན་ལྟ་བུ་དང༌རྟོག་གེ་ཁོ་ནའི་ཡིན་
པ་རྐང་མིག་གི་ཚིག་དོན་བཅུ་དྲུག་སྟོན་པ་ལྟ་བུ་དང་། གཉིས་ཀ་མ་ཡིན་པ་སྨན་དཔྱད་ཡན་ལག་བརྒྱད་
པ་ལྟ་བུ་ཡིན་པའི་ཕྱིར། བསྟན་བཅོས་འདིའི་བརྗོད་བྱ་ཡོད་དེ། རྒྱལ་བའི་གསུང་རབ་ཐམས་ཅད་དྲང་
ངེས་གཉིས་དང༌། ཐར་པ་དང་ཐམས་ཅད་མཁྱེན་པའི་ལམ་དུ་བསྡུས་ཏེ། དོན་ཀུན་གཏན་ལ་འབེབས་
པའི་ཕྱིར་ཏེ། ལེའུ་གཉིས་པ་འདིར་དེ་དག་གི་དོན་ཀུན་ཐར་པ་དང་ཐམས་ཅད་མཁྱེན་པའི་ལམ་དུ་བསྡུས་
ནས་བཤད། ལེའུ་གསུམ་པར་དྲང་ངེས་སུ་བསྡུས་ནས་བཤད་ཅིང་། ལེའུ་སྔ་མས་དོན་དེ་དག་རང་གིས་
ངེས་ཐབས་གཏན་ཚིགས་ཡང་དག་དང་ལྟར་སྣང་གཉིས་དང་ལེའུ་བཞི་པས་དོན་དེ་དག་གཞན་ལ་སྟོན་
ཚུལ་ཡང་དག་དང་ལྟར་སྣང་ཕྱེ་ནས་བཤད་པའི་ཕྱིར། དེར་ཐལ། དོན་དེ་དག་རང་གཞན་གྱིས་ངེས་པའི་
ཐབས་སུ་རྟོག་གེའི་ཚིག་དོན་ཡང་དག་བཞི་གཙོ་བོར་བཤད་པ་དང༌། དོན་དེ་དག་ལ་རང་གཞན་འཁྲུལ་
བའི་གོལ་ས་བཅད་པའི་ཆེད་དུ་རྟོག་གེའི་ཚིག་དོན་ལྟར་སྣང་བཞི་ཕྱོགས་སྔར་བྱས་ནས་བཤད་པའི་
ཕྱིར༑ དེར་ཐལ། རིགས་སྒོ་ལས། མངོན་སུམ་དང་ནི་རྗེས་སུ་དཔག །ལྟར་སྣང་བཅས་པ་བདག་རིག་
ཕྱིར༑ ༑སྒྲུབ་པ་དང་ནི་སུན་འབྱིན་ངག །ལྟར་སྣང་བཅས་པ་པ》གཞན་རིག་ཕྱིར། །ཞེས་གསུངས་པ་ལྟར་
རྟོག་གེའི་ཚིག་དོན་བརྒྱད་ལས་རྐང་པ་དང་པོ་གཉིས་ཀྱིས་རང་གི་གཞལ་བྱ་ལྐོག་གྱུར་ངེས་བྱེད་ཀྱི་བློ་

ལེའུ་དང་པོའོ་མཐའ་དཔྱོད། 17
ཀླད་ཀྱི་དོན
རྗེས་དཔག་དང༌། མངོན་གྱུར་ངེས་བྱེད་ཀྱི་བློ་མངོན་སུམ་ཚད་མ་སྟེ་མངོན་རྗེས་ཡང་དག་གཉིས་
དང་། གོལ་ས་བཅད་པའི་ཆེད་དུ་གཞན་སྡེའི་བདག་རྟག་པར་སྒྲུབ་པའི་རྟགས་ལ་བརྟེན་པའི་རྗེས་དཔག་
ལྟར་སྣང་སོགས་རྗེས་དཔག་ལྟར་སྣང་དང༌མངོན་སུམ་ལྟར་སྣང་གཉིས་ཤེས་དགོས་པ་དང༌། རྐང་པ་
ཕྱི་མ་གཉིས་ཀྱིས་རང་གིས་ངེས་ནས་གཞན་ལ་རྟོགས་པ་བསྐྱེད་པའི་ཡན་ལག་ཏུ་སྒྲུབ་ངག་དང་སུན་
འབྱིན་ཡང་དག་གཉིས་དང༌། གོལ་ས་བཅད་པའི་ཕྱིར་གཞན་སྡེའི་སྒྲུབ་ངག་དང་སུན་འབྱིན་ལྟར་སྣང་
གཉིས་བཤད་པར་གསུངས་པ་ལྟར་ཡིན་པའི་ཕྱིར། འདི་དག་གི་དོན་མདོར་བསྡུས་ཏེ་གསལ་བར་བཤད་
ན༑ ཤེས་བྱ་ཆོས་ཅན། རང་གཞན་གྱི་གཞལ་བྱ་ངེས་པའི་ཐབས་སུ་རྟོག་གེའི་ཚིག་དོན་བརྒྱད་དགོས་
པར་ཐལ། རང་གི་གཞལ་བྱ་ངེས་པའི་ཐབས་སུ་མངོན་རྗེས་ཡང་དག་ལྟར་སྣང་བཞི་དགོས་པ་གང་
ཞིག གཞན་ལ་རྟོགས་པ་བསྐྱེད་པའི་ཡན་ལག་སྒྲུབ་ངག་སུན་འབྱིན་ཡང་དག་གཉིས་དང༌། གོལ་ས་
བཅད་པའི་ཕྱིར་དུ་སྒྲུབ་ངག་དང་སུན་འབྱིན་ལྟར་སྣང་གཉིས་ཤེས་དགོས་པའི་ཕྱིར། རྟགས་དང་པོ་གྲུབ་
སྟེ༑ རང་གིས་གཞལ་བྱ་ལྐོག་གྱུར་གཉིས་རྟོགས་བ་རྗེས་དཔག་ཡང་དག་ལ་རག་ལས་ཤིང་། དེ་ཡང་
རང་གི་རྟེན་གཏན་ཚིགས་ཡང་དག་ལ་རག་ལས་ལ རྟགས་ཡང་དག་གི་ཚུལ་གསུམ་ཀྱང་མངོན་སུམ་
གྱིས་གྲུབ་པའམ་མཐར་མངོན་སུམ་གྱིས་གྲུབ་པ་ལ་ཐུག་དགོས་པའི་ཕྱིར། དེར་ཐལ། དེ་ལྟར་མ་ཡིན་
པར་དེའི་ཚུལ་མཐའ་དག་སྒྲུབ་བྱེད་གཏན་ཚིགས་ལ་ལྟོས་ན་ཐུག་མེད་དུ་སོང་ནས་བསྒྲུབ་བྱ་སྒྲུབ་བྱེད་
གང་ཡང་མི་འགྲུབ་པ་དང་སྒྲུབ་བྱེད་བསྒྲུབ་བྱ་དང་མཚུངས་པའི་སྐྱོན་ཡོང་བའི་ཕྱིར་ཏེ། དཔེར་ན། དུ་
བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པ་དང་མ་དམིགས་པའི་རྟགས་ཕལ་ཆེར་གྱི་སྒྲུབ་བྱེད་མ་
བཀོད་པ་ལྟ་བུ་ཡིན་པའི་ཕྱིར། དེར་ཐལ། རང་གིས་གཞལ་བྱ་ལྐོག་གྱུར་རྟོགས་པ་ལ་མངོན་རྗེས་ཡང་
དག་དེ་ལྟར་དགོས་ཤིང་དེ་གཉིས་ཀྱི་རྗེས་སུ་འབྲང་ན་མི་བསླུ་ལ། དེ་ལྟར་བློ་ཡང་དག་མ་ཡིན་པའི་
མངོན་རྗེས་ལྟར་སྣང་གི་བློ་ཡི་རྗེས་སུ་འབྲངས་ན་སླུ་བར་འགྱུར་བས་ན་ལམ་གྱི་གོལ་ས་བཅད་པའི་ཕྱིར་
དུ་མངོན་རྗེས་ལྟར་སྣང་གཉིས་གསུངས་པའི་ཕྱིར་ཏེ། སྡེ་བདུན་གྱི་དཀའ་འགྲེལ་ཡིད་ཀྱི་མུན་སེལ་

18ལེའུ་དང་པོའོ་མཐའ་དཔྱོད ཀླད་ཀྱི་དོན
ལས༑ དེ་ཡང་རང་ཉིད་ཀྱིས་ཇི་ལྟར་གཏན་ལ་ཕབ་པ་ལྟར་དོན་ལ་གནས་མི་གནས་ནི་གཏན་ལ་འབེབ་
བྱེད་ཀྱི་བློ་ཡང་དག་ཏུ་སོང་མ་སོང་ལ་རག་ལས་པ་ཡིན་ཞིང་དེ་ལ་ལྐོག་གྱུར་ངེས་བྱེད་ཀྱི་བློ་སྐྱོན་མེད་
རྗེས་དཔག་དང༌། མངོན་གྱུར་ངེས་བྱེད་ཀྱི་བློ་སྐྱོན་མེད་མངོན་སུམ་ཚད་མ་ཡིན་པས་མངོན་རྗེས་ཀྱི་ཚད་
མ་གཉིས་སུ་གསུངས་ལ། བློ་གཞན་གྱི་རྗེས་སུ་འབྲངས་ན་བསླུ་བར་འགྱུར་བས་ལམ་གྱི་གོལ་ས་གཅོད་
པའི་ཡན་ལག་ཏུ་མངོན་རྗེས་ལྟར་སྣང་གཉིས་གསུངས་ཤིང་ཞེས་གསུངས་པ་ལྟ་བུ་དུ་མ་ཡོད་པའི་
ཕྱིར༑ རྩ་རྟགས་གཉིས་པ་རྩོད་པའི་སྒོ་ནས་མ་ཟད་འཆད་པའི་སྒོ་ནས་གཞན་ལ་རྟོགས་པ་བསྐྱེད་པའི་
ཡན་ལག་ཏུ་ཡང་སྒྲུབ་ངག་སུན་འབྱིན་ཡང་དག་གཉིས་དང་གོལ་ས་གཅད་པའི་ཕྱིར་དུ་དེ་ལྟར་སྣང་
གཉིས་ཤེས་དགོས་པར་ཐལ། འཆད་རྩོད་གང་གི་དབང་དུ་བྱས་ཀྱང་གཞན་རྒྱུད་ཀྱི་མཐའ་གཅིག་ཏུ་
འཛིན་པའི་ལོག་རྟོག་སེལ་བའི་ཆེད་དུ་དེ་ལ་འགལ་བ་སྟོན་པའི་སུན་འབྱིན་ནམ་ཐལ་འགྱུར་བསྟན་
དགོས། མཐུན་ཕྱོགས་མི་མཐུན་ཕྱོགས་ཀྱི་མཐའ་གཉིས་སུ་དོགས་པའི་ཐེ་ཚོམ་སེལ་བའི་ཕྱིར་དུ་སྒྲུབ་
ངག་ཡང་དག་བསྟན་དགོས་ཤིང༌། དེ་གཉིས་ཀྱི་གོལ་ས་གཅད་པའི་ཕྱིར་དུ་སུན་འབྱིན་ལྟར་སྣང་དང་
སྒྲུབ་ངག་ལྟར་སྣང་གཉིས་ཤེས་དགོས་པའི་ཕྱིར། དེར་ཐལ། རང་གི་འདོད་པ་ལ་འགལ་བ་མ་མཐོང་
བར་དུ་མཐའ་གཅིག་ཏུ་འཛིན་པའི་སྒྲོ་འདོགས་མི་ལྡོག་ལ། རྟགས་ཆོས་ཀྱི་རྗེས་སུ་འགྲོ་ལྡོག་མ་ངེས་
པར་རྟགས་མི་མཐུན་ཕྱོགས་ལ་འཇུག་གམ་སྙམ་པའི་ཐེ་ཚོམ་སོགས་མི་ལྡོག་པས་ཡང་དག་གཉིས་
དགོས་ལ། དེ་ལྟར་སྣང་གཉིས་ལྟར་སྣང་དུ་མ་ངེས་ན་ཡང་དག་གཉིས་ཡང་དག་ཏུ་མི་ངེས་པའི་
ཕྱིར༑ དཔེར་ན། སྒྲ་རྟག་སྒྲུབ་ཀྱི་དེ་གཉིས་ལྟར་སྣང་དུ་མ་ངེས་ན། སྒྲ་མི་རྟག་ཏུ་སྒྲུབ་འདོད་ནས་བཀོད་
པའི་ཡང་དག་གཉིས་ཡང་དག་ཏུ་མི་འགྲོ་བ་བཞིན་ཡིན་པའི་ཕྱིར། ཡིད་ཀྱི་མུན་སེལ་ལས། རང་གིས་
ངེས་ནས་གཞན་ལ་རྟོགས་པ་སྐྱེད་པའི་ཡན་ལག་ཏུ་ཡང་དག་དང་ལྟར་སྣང་ཕྱི་མ་བཞི་གསུངས་ཏེ། དེ་
ཡང་མཐའ་གཅིག་ཏུ་འཛིན་པའི་ལོག་རྟོག་གི་དཔལ་གཞོམ་པའི་ཕྱིར་དུ་སུན་འབྱིན་བསྟན་ལ། མཐའ་
གཉིས་སུ་དོགས་པའི་ཐེ་ཚོམ་བསལ་བའི་ཕྱིར་དུ་སྒྲུབ་ངག་གསུངས་ཤིང་། གོལ་ས་བཅད་པའི་ཕྱིར་ལྟར་

19ལེའུ་དང་བོའོ་མཐའ་དཔྱོད། ཀླད་ཀྱི་དོན
སྣང་གཉིས་གསུངས་སོ། །ཞེས་གསུངས་པའི་ཕྱིར། གོ་རིམ་རྣམ་འགྲེལ་འདིར་བཤད་པ་ངང༌། རྣམ་
ངེས་དང་རིགས་ཐིགས་དང་ཚད་མ་མདོའི་མངོན་སུམ་དང་པོར་བཤད་པ་དག་མི་མཐུན་པས་བཤད་ཚུལ་
གཉིས་གང་རུང་ཞིག་མི་འཐད་པར་འགྱུར་སྙམ་ན། དེ་གཉིས་གང་རུང་མི་འཐད་པ་དང་ཕན་ཚུན་འགལ་
སྐྱོན་དག་མེད་པར་ཐལ། མངོན་སུམ་དང་པོར་བཤད་པ་ནི་སྐྱེ་ཚུལ་གྱི་རིམ་པ་ཡིན་ལ། རྗེས་དཔག་གི་
རྟེན་གཏན་ཚིགས་དང་པོར་བཤད་པ་ནི་ལོག་རྟོག་རྒྱས་པར་བསལ་བའི་སྒོ་ནས་གཏན་ལ་འབེབས་བྱེད་ཀྱི་
ཚད་མ་གོ་སླ་བར་བྱ་བའི་ཆེད་ཡིན་པའི་ཕྱིར། གོ་རིམ་སྐྱེ་ཚུལ་ལྟར་དང་གཏན་ལ་འབེབས་བའི་དབང་དུ་
བྱས་ན་དང་པོར་མངོན་སུམ། དེ་རྗེས་ལྐོག་གྱུར། དེ་རྗེས་ཤིན་ཏུ་ལྐོག་གྱུར་བསྟན་པའི་གོ་རིམ་འཐད་
དེ༑ ཕྱོགས་ཆོས་མངོན་སུམ་གྱིས་གྲུབ་པའམ། དེ་ལ་ཐུག་པའི་མངོན་གྱུར་གྱིས་རྟགས་ལས ཐར་
འདོད་ཀྱིས་ཤེས་བྱའི་གཙོ་བོ་བདེན་བཞི་ལྟ་བུའི་ལྐོག་གྱུར་ཚད་མས་རྟོགས་པའི་རྗེས་སུ་ངན་སོང་སྡུག་
བསྔལ་སྣ་ཚོགས་པ་སྐྱེད་བྱེད་རྒྱུ་འབྲས་ཀྱི་འབྲེལ་བ་དང་ལྷའི་ཁྱད་པར་སྐྱེད་བྱེད་ཀྱི་འབྲེལ་བ་ལྟ་བུའི་
ཤིན་ཏུ་ལྐོག་གྱུར་ཚད་མས་རྟོགས་དགོས་པའི་ཕྱིར། དེར་ཐལ། བདེན་བཞི་སྟོན་པའི་ལུང་དེ། དཔྱད་
གསུམ་གྱིས་དག་པའི་ལུང་གི་རྟགས་ཀྱིས་ཤིན་ཏུ་ལྐོག་གྱུར་སྟོན་པའི་ལུང་། རང་གི་བསྟན་བྱའི་དོན་ལ་
མི་སླུ་བར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་པའི་ཕྱིར། རྣམ་འགྲེལ་
ལས༑ བླང་དང་དོར་བྱའི་དེ་ཉིད་ནི། །ཐབས་བཅས་རབ་ཏུ་ངེས་པ་ཡི། །གཙོ་བོའི་དོན་ལ་མི་སླུའི་
ཕྱིར༑ ༑ཁགཞན་ལ་རྗེས་སུ་དཔག་པ་ཡིན། །ཞེས་དང༌། བཞི་བརྒྱ་པ་ལས། སངས་རྒྱས་ཀྱི་གསུང་ལྐོག་
གྱུར་ལ། །གང་ཞིག་ཐེ་ཚོམ་སྐྱེ་གྱུར་པ། །དེ་ཡི་སྟོང་བ་ཉིད་རྟེན་ཏེ། །འདི་ཉིད་ཁོ་ནར་ཡིད་ཆེས་བྱ།
ཞེས་གསུངས་པའི་ཕྱིར། ཉམས་སུ་ལེན་པའི་ཚེ་དང་པོར་མངོན་མཐོའི་ཆོས་དད་པའི་སྐོར་དང་།
རྗེས་ངེས་ལེགས་ཀྱི་ཆོས་བདག་མེད་གཉིས་རྟོགས་པ་ལ་འཇུག་ཀྱང་གཏན་ལ་འབེབས་རིམ་ལ་བཟློགས་
ནས་བཤད་མ་ཐག་པ་ལྟར་ཡིན་པའི་ཕྱིར། དེར་ཐལ། དཔྱད་གསུམ་གྱིས་དག་པའི་ལུང་གི་རྟགས་ཀྱིས་
ཤིན་ཏུ་ལྐོག་གྱུར་སྟོན་པའི་ལུང་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་ཕྱི་རྒོལ་ཡང་དག་ཡིན་ན་

ལེའུ་དང་པོའོ་མཐའ་དཔྱོད། 20 ཀླད་ཀྱི་དོན།
གཞལ་བྱའི་གནས་དང་པོ་གཉིས་ལ་དཔྱད་པ་རྫོགས་པའི་གང་ཟག་ཡིན་དགོས་པའི་ཕྱིར་ཏེ། རྣམ་འགྲེལ་
ལས༑ མཐོང་དང་མ་མཐོང་བ་དག་ལ། རིགས་པས་སྒྲུབ་དང་རང་ཚིག་གིས། །གནོད་མེད་བསྟན་
བཅོས་གང་ཡིན་པ། །གཟུང་བར་བྱ་ཕྱིར་དཔྱོད་འཇུག་འགྱུར། །ཞེས་དང༌། དེ་ལྟར་ཡུལ་གཉིས་རྣམ་
དག་ན། །དེ་ནི་བསྟན་བཅོས་ཡོངས་འཛིན་ཡིན། །འདོད་པའི་དུས་ཡིན། ཞེས་གསུངས་པ་དང་། བཅོམ་
ལྡན་འདས་ཀྱིས་ཀྱང༌། དགེ་སློང་དག་གམ་མཁས་རྣམས་ཀྱིས། །བསྲེགས་བཅད་བརྡར་བའི་གསེར་
བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་གསེར་
བསྲེགས་བཅད་བརྡར་གསུམ་གྱིས་བརྟགས་པ་བཞིན་དུ་བཀའི་དོན་ཤིན་ཏུ་ལྐོག་གྱུར་ལ་མངོན་སུམ་དང་
དངོས་སྟོབས་རྗེས་དཔག་དང་ཡིད་ཆེས་རྗེས་དཔག་གསུམ་གྱིས་བརྟགས་ནས་དག་པ་ན་འཇུག་པར་
གསུངས་པའི་ཕྱིར། བསྟན་བཅོས་ཀྱི་ལུས་ཡོངས་རྫོགས་ལེའུ་གསུམ་དུ་འདུས་ཏེ། མངོན་སུམ་ལེའུ་
དང་རང་དོན་རྗེས་དཔག་གི་ལེའུ་དང་གཞན་དོན་ལེའུ་གསུམ་དུ་འདུས་ཀྱང༌། ཚད་མ་གྲུབ་པའི་ལེའུ ས་
སྟོན་པ་དང་བསྟན་པ་སྐྱོན་མེད་བསྟན་ནས་སངས་རྒྱས་ཀྱི་གོ་འཕང་ཐོབ་པ་ཁོ་ན་མཐར་ཐུག་གི་སྐྱབས་སུ་
བཤད་པའི་ཕྱིར་རོ། །དེས་ན་ཚད་མ་མདོ་དང་རྣམ་འགྲེལ་ངེས་རིགས་ཐིགས་བཞིས་ཚིག་དོན་ཚང་བར་
སྟོན་པས་ལུས་ལྟ་བུ་དང༌། གཏན་ཚིགས་ཐིགས་པ་དང་འབྲེལ་བ་བརྟགས་པ་དང་རྒྱུད་གཞན་སྒྲུབ་པ་
དང་རྩོད་རིགས་བཞི་ཡན་ལག་ལྟ་བུའི་བསྟན་བཅོས་ཡིན་ཏེ གཏན་ཚིགས་ཐིགས་པ་ནི་འདིར། ཕྱོགས་
ཆོས་དེ་ཆོས་ཁྱབ་པ་ཡི། །གཏན་ཚིགས། ཞེས་པའི་འཕྲོས་དོན་ཚུལ་གཅིག་པ་གཉིས་པ་བཞི་པ་དྲུག་པ་
དག་བཀག་ནས་ཚུལ་གསུམ་ཁོ་ནར་སྟོན་བྱེད་དང་། འབྲེལ་བ་བརྟགས་པ་ནི། འདི་ཉིད་ལས། མེད་ན་
མི་འབྱུང་ངེས་ཕྱིར་རོ། །ཞེས་པའི་འཕྲོས་དོན་འབྲེལ་བ་ལ་ལྡན་པའི་དང་འདུ་བའི་འབྲེལ་བ་གཉིས་དང་
འབྲེལ་བ་རྫས་ཡོད་བཀག་ནས་འབྲེལ་བ་ལ་བདག་གཅིག་དང་དེ་བྱུང་གི་འབྲེལ་བ་ཁོ་ནས་ཁྱབ་པར་སྟོན་
སྒྲབ་པས་སེམས་ཙམ་ལ་གཞན་རྒྱུད་རུང་བར་བཤད་པས་མངོན་སུམ་པའི་ཡན་ལག་དང་། རྒྱུད་གཞན་སྒྲུབ་
ལེའུའི་འཕྲོས་དོན་དང་། རྩོད་རིགས་ཀྱིས་སྒྲུབ་དང་སུན་འབྱིན་སྒོ་ནས་གཞན་དོན་བྱེད་ཚུལ་སྟོན་པས་ན་

ལེའུ་དང་པོའོ་མཐའ་དཔྱོད 21
ཀླད་ཀྱི་དོན
ལེའུ་བཞི་པའི་འཕྲོས་དོན་ཡིན་པའི་ཕྱིར། བསྟན་བཅོས་འདིའི་དགོས་པ་ནི་གདུལ་བྱ་རིགས་ཅན་གསུམ་
དུ་མ་ཟད་རིགས་ཆད་འཇིག་རྟེན་པའི་བདེ་བ་ཙམ་འཚོལ་བ་དང་། རྒྱང་ཕན་ལྟ་བུའི་ལོག་ལམ་ཆེན་པོར་
ཞུགས་པ་དག་ཀྱང་ལེགས་པ་ལ་སྦྱོར་བའི་དགོས་པ་ཡོད་དེ། རྣམ་འགྲེལ་ལས འབྲེལ་བ་དང་ནི་རྗེས་
མཐུན་ཐབས། །སྐྱེས་བུའི་དོན་ནི་རྗོད་བྱེད་ངག །ཡོངས་བརྟགས་དབང་དུ་བྱས་ཡིན་གྱི། །དེ་ལས་
གཞན་པའི་དབང་བྱས་མིན། །ཞེས་ལུང་གི་བསྟན་པ་ནི་གྲོལ་འདོད་ཀྱི་སྐྱེས་བུའི་མངོན་པར་འདོད་པའི་
དོན་དང༌། དེ་སྒྲུབ་ནུས་ཀྱི་རྗེས་མཐུན་གྱི་ཐབས་དམ་པ་དང་། འདོད་དོན་དེ་དག་ཀྱང་རྗེས་མཐུན་གྱི་
ཐབས་དམ་པར་ཞུགས་ན་ཐོབ་ལ་དེ་ལ་མ་ཞུགས་པར་ཐབས་ལོག་པར་སྤྱད་ཀྱང་མི་འཐོབ་པའི་རྗེས་སུ་
འགྲོ་ལྡོག་གི་འབྲེལ་དང༌། བསྟོད་པ་ལས དུས་གསུམ་ཆ་དབྱེ་ཉིད་ཀྱིས་ནི །བསྟན་ལས་གཞན་ལ་མ་
མཆིས་སོ། །ཞེས་པ་ལྟར། ཐོས་བསམ་སྒོམ་གསུམ་གྱི་སྒོ་ནས་འབྲེལ་ཆགས་སུ་སྟོན་པའི་ཁྱད་ཆོས་
གསུམ་ལྡན་དུ་སྐྱེས་བུའི་དོན་ནི་ཞེས་དང༌། རྗེས་མཐུན་ཐབས། ཞེས་དང༌། འབྲེལ་བ་དང་ཞེས་པ་
གསུམ་གྱིས་རིམ་བཞིན་བསྟན་པའི་ཕྱིར། གདུལ་བྱ་སོ་སོའི་དགོས་པ་ཡོད་དེ། ཁྱད་པར་གསུམ་ལྡན་གྱི་
ལུང་དེ་སྐྱོན་མེད་དུ་སྒྲུབ་ཚུལ་ཡང་དེའི་བརྗོད་བྱ་མངོན་གྱུར་དང་ལྐོག་གྱུར་དག་ཚད་མས་གྲུབ་པ་དང་
ཤིན་ཏུ་ལྐོག་གྱུར་བརྗོད་བྱར་བྱེད་པའི་ཆ་ལ་དཔྱད་པ་གསུམ་གྱིས་དག་པར་བསྒྲུབས་ནས་ལུང་སྐྱོན་མེད་
པར་འགྲུབ་ལ། རྟོགས་པའི་བསྟན་པ་ནི་ཐེག་པ་གསུམ་གྱི་ལམ་འབྲས་བུ་དང་བཅས་པ་ངོ་བོ་ངེས་པ་
གྲངས་ངེས་པ་གོ་རིམ་ངེས་པའི་སྒོ་ནས་སྐྱོན་མེད་དུ་ལེགས་པར་བསྒྲུབས་ནས། དེའི་རྟགས་ཀྱིས་སྟོན་པ་
ཉག་གཅིག་ཚད་མའི་སྐྱེས་བུ་མཐར་ཐུག་ཏུ་གྲུབ་པ་ན་བསྟན་པའི་ཆོས་དེ་སྒྲུབ་པའི་དགེ་འདུན་ཡང་སྐྱོན་
མེད་པར་གྲུབ་ལ། དེ་ལྟར་གྲུབ་པ་ན་གདུལ་བྱ་སོ་སོ་ལ་རང་རང་གི་སྐལ་བ་དང་འཚམ་པའི་དགོས་པ་
ཡང་དག་རེ་འགྲུབ་འོང་བའི་ཕྱིར། དེར་ཐལ། དེ་ལྟར་གྲུབ་པའི་ཚེ་རིགས་ཅན་མཐའ་དག་གི་དོན་བྱ་
བར་འདོད་པའི་ཐེག་ཆེན་རིགས་ཅན་དག་ནི། སངས་རྒྱས་ལས་གཞན་ལ་རིགས་ཅན་མཐའ་དག་གི་དོན་
བྱེད་པའི་ནུས་པ་མེད་ཚུལ་ལ་ངེས་པ་རྣམ་དག་རྙེད་ནས། སངས་རྒྱས་དེ་ཐོབ་པར་བྱ་སྙམ་པའི་ཐེག་ཆེན་

22 ཀླད་ཀྱི་དོན།ལེའུ་དང་པོའོ་མཐའ་དཔྱོད།
སེམས་བསྐྱེད་སྔར་མ་སྐྱེས་པ་སྐྱེ་ཞིང་སྐྱེས་པ་རྣམས་སླར་མི་ལྡོག་པའི་རྒྱུར་འགྱུར་བ་དང་། ཉན་རང་གི་
རིགས་ཅན་དག་ཀྱང་དེ་ལྟར་རྟོགས་པའི་ཚེ་སངས་རྒྱས་ཁོ་ན་གྲོལ་བ་དོན་གཉེར་གྱི་སྟོན་པ་དང་དེའི་ཆོས་
དང་དགེ་འདུན་ལ་ཤེས་ནས་དང་པ་འཐོབ་ཅིང་སེར་སྐྱ་བ་སོགས་གཞན་སྡེའི་ལམ་ལ་གྲོལ་བ་མེད་ཚུལ་
གྱི་ངེས་ཤེས་གཞན་གྱིས་བཀྲིར་མི་ཐུབ་པ་སྐྱེ་ལ། རིགས་ཆད་ཀྱི་གདུལ་བྱ་འཇིག་རྟེན་ཕྱི་མའི་བདེ་བ་
ཙམ་དོན་དུ་གཉེར་བ་དག་གིས་ཀྱང་དོན་དེ་ལྟར་རྟོགས་པ་ན་སངས་རྒྱས་ཉག་གཅིག་སྐྱབས་སྟོན་པ་
དང་༑ དེའི་བཤད་པའི་མངོན་མཐོའི་ཆོས་ལ་འཇུག་ངོགས་སུ་འཛིན་ཅིང་དབང་ཕྱུག་ཚངས་པ་སོགས་
རང་ཉིད་ཀྱང་སྐྱོན་གྱི་འཆིང་བ་ལས་མ་གྲོལ་བ་ནི་སྐྱབས་མ་ཡིན་པར་ངེས་ཤིང་། ཕྱུགས་ཀྱི་མཆོད་སྦྱིན་
གྱིས་བདེ་འགྲོའི་གོ་འཕང་ཐོབ་པ་དང༌། ཟབ་དོན་རྟོགས་པ་དང་བྲལ་བའི་དབང་ཕྱུག་གི་དབང་སྐུར་
དང་༑ ལུས་གདུང་ཙམ་གྱིས་གྲོལ་བར་སྨྲ་བ་མཐའ་དག་བྱིས་པའི་རྡོལ་ཐབས་སྨྲ་བ་ལྟ་བུ་དང་། ཚད་
པས་ཉེན་པ་མེར་འཇུག་པ་ལྟ་བུའི་ཐབས་མིན་པ་ཆེན་པོར་རྟོགས་པར་འགྱུར་ལ། རྒྱང་ཕན་ལྟ་བུའི་ཉེས་
བཤད་ཀྱིས་མིག་ལོང་བ་འཇིག་རྟེན་འདི་ཙམ་གྱི་བདེ་བའི་ཕྱིར་སྲོག་གཅོད་སོགས་ལ་ཅི་དགར་འཇུག་པ་
དག་གིས་ཀྱང་དེ་ལྟར་རྟོགས་པ་ན་ཚེ་འདི་ཙམ་གྱིས་ཆོག་པར་སྨྲ་བ་དང་འཛིན་འདིའི་ཉི་མ་
གཅིག་གི་ལོངས་སྤྱོད་ཀྱིས་ཆོག་པར་སྨྲ་བ་དང་འདྲ་བར་རྟོགས་ཤིང་། སྲོག་གཅོད་སོགས་རང་གཞན་
ལ་གནོད་པའི་མི་དགེ་བའི་ལས་ལ་སྤུ་གྲིའི་ལམ་འདྲ་བར་ངེས་ནས་དེ་དག་སྤངས་ཏེ། འདི་ཕྱིའི་ལམ་
དཀར་པོའི་ལམ་རྣམས་དང་དུ་ལེན་པར་འགྱུར་བ་ནི་བསྟན་བཅོས་འདིའི་དགོས་པ་ཡིན་པའི་ཕྱིར། ལེའུ་
གཉིས་པར། སྐྱོབ་ལས་དེ་ཉིད་དང་བརྟན་དང༌། །མ་ལུས་ཁྱད་པར་མཁྱེན་པར་གྲུབ། །གཤེགས་པ་
རྟོགས་པའི་དོན་ཕྱིར་ཏེ། །དེ་ཕྱིར་ཕྱི་རོལ་པ་དང་སློབ། །མི་སློབ་ལས་ལྷག་དེ་ཡི་ཕྱིར། །གཞན་དོན་
མཁྱེན་སྦྱོར་དེ་སྟོན་པ། །ཞེས་དང་། བདག་ཡོད་ན་ནི་གཞན་དུ་ཤེས། །སོགས་དང༌། གལ་ཏེ་དེ་ལ་
ཉེས་པ་ཡི། །སོགས་དང༌། ཐམས་ཅད་ལ་ནི་མཉམ་སྙོམས་ཅན། །སོགས་དང༌། གཉེན་པོ་དང་ནི་རང་
གི་ཕྱོགས། །སོགས་ལྟ་བུའི་དེ་དག་རྒྱས་པར་ཚད་མ་གྲུབ་པར་བཤད་ཚུལ་འཆད་པར་འགྱུར་ལ། ཚད་

ལེའུ་དང་བོའོ་མཐའ་དཔྱོད 23
ཀླད་ཀྱི་དོན།
ཆེན་འགྲེལ་པར་པདྨའི་ངང་ཚུལ་གྱིས། བཅོམ་ལྡན་འདས་ཀྱི་ཆེ་བའི་བདག་ཉིད་ཁྱད་པར་དུ་འཕགས་པ་
དང་ལྡན་པར་སྟོན་པར་བྱེད་དོ། །དེ་ཐོས་ནས་རེ་ཞིག་དད་པའི་རྗེས་སུ་འབྲངས་པ་རྣམས་ནི་ཐེ་ཚོམ་མེད་
པར་མྱུར་དུ་བཅོམ་ལྡན་འདས་ལ་དད་པ་སྐྱེའོ་གང་ཡང་ཆོས་ཀྱི་རྗེས་སུ་འབྲངས་པ་དེ་དག་ཀྱང༌། ཞེས་
པ་ནས། བཅོམ་ལྡན་འདས་ལ་དང་བ་སྐྱེད་པར་བྱེད་པ་ཉིད་ཡིན་ནོ། །དེ་ལ་དང་བས་ཀྱང་དེའི་ཡོན་ཏན་
མངོན་པར་འདོད་པ་རྣམས། དེའི་གསུང་རབ་དང་དེ་ལ་བརྟེན་པའི་བསྟན་བཅོས་ལ་སོགས་པ་རྟོགས་པ་
སྔོན་དུ་འགྲོ་བས་འཛིན་པ་ལ་སོགས་པའི་དོན་དུ་གུས་པར་བྱེད་དོ། །དེ་ལས་ཐོས་པ་ལ་སོགས་པའི་ཤེས་
པ་སྐྱེ་བས་ཞེས་གསུངས་པ་ལྟ་བུས་སོ། །བསྟན་བཅོས་འདི་ཆོས་ཅན། ཁྱོད་ཀྱི་ཉིང་དགོས་ཡོད་དེ
ཁྱོད་ལ་ཐོས་བསམ་སྒོམ་པས་རིམ་གྱིས་གདུལ་བྱའི་དོན་དུ་ཆོས་ཐམས་ཅད་ལག་མཐིལ་གྱི་སྐྱ་རུ་ར་ལྟར་
གཟིགས་པའི་ཐམས་ཅད་མཁྱེན་པའི་ཚད་མ་དང་ཚད་མའི་སྐྱེས་བུ་མཐར་ཐུག་ཐོབ་པ་དེ་ཡིན་པའི་
ཕྱིར༑ ཚད་ཆེན་འགྲེལ་པ་ལས། དེ་ལས་ཐོས་བ་ལས་བྱུང་བ་ལ་བསམ་པའི་ཤེས་རབ་སྐྱེ་བའི་རིམ་གྱིས་
ལེགས་པའི་མཆོག་ཐོབ་པའི་བར་དུ་འགྱུར་བའི་ཕྱིར། ཞེས་སོ། །སེམས་ཙམ་པ་མཐར་ཐུག་ཐེག་པ་
གསུམ་དུ་འདོད་པ་ལྟར་ན་ཐེག་པ་གསུམ་གྱི་མི་སློབ་ལམ་དང་ཐར་པ་གསུམ་ཡང་ཉིང་དགོས་བྱའོ། །ལྔ་
པ་བསྟན་བཅོས་འདིའི་འབྲེལ་བ་ཡོད་དེ། འདིའི་ཉིང་དགོས་ཀྱི་རྣམ་མཁྱེན་དང་ལོངས་སྐུ་དགོས་པའི་ས་
བཅུ་ལ་འབྲེལ། དེ་འདིའི་བརྗོད་དོན་གྱི་ཐོས་སོགས་ལ་འབྲེལ་བ་ལྟ་བུ་ཡིན་པའི་ཕྱིར། མཚན་དོན་
ལེགས་པར་བཤད་ཟིན་ཏོ། །སྨྲས་པ། བརྗོད་བྱ་ཚིག་དོན་བརྒྱད་ཀྱི་དཀར་ཆ་རྫོགས། །གནས་གསུམ་
སྒྲིབ་པའི་མུན་ཚོགས་མཐར་བསྐྲད་ཅིང༌།འཆད་རྩོད་རྩོམ་པའི་བདུད་རྩི་འབུམ་འཛག་པས། །བློ་ལྡན་
ཀུནྡ་མ་ལུས་བཞད་པའི་དཔལ། །ཞེས་བར་སྐབས་ཀྱི་ཚིགས་སུ་བཅད་པའོ།། །།
གཉིས་པ་འགྱུར་ཕྱག་ནི། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།
ཞེས་བྱུང༌། གཞུང་དོན་ནི་ལོ་ཙྪ་བ་རྨ་དགེ་བའི་བློ་གྲོས་དང་རྔོག་བློ་ལྡན་ཤེས་རབ་དང་། ས་ལོ་པཎ་ཆེན་
ཀུན་དགའ་རྒྱལ་མཚན་གསུམ་གྱིས་རྣམ་འགྲེལ་བསྒྱུར་བའི་ཐོག་མར་འཕགས་པ་འཇམ་དཔལ་ལ་ཕྱག་

24 ཀླད་ཀྱི་དོན
ལེའུ་དང་པོའོ་མཐའ་དཔྱོད
འཚལ་བ་ལ་ཆོས་ཅན། དགོས་པ་ཡོད་དེ། འགྱུར་མཐར་ཕྱིན་པ་དང༌། ཚོགས་རྫོགས་པ་དང༌། འདི་
མངོན་པའི་དགོངས་འགྲེལ་དུ་ཤེས་པའི་ཆེད་ཡིན་པའི་ཕྱིར། མཐའ་ཅུང་ཟད་དཔྱད་ན། ཡིག་རྙིང་ལ་
འཁྲུལ་བ་ཁ་ཅིག་ན་རེ། བསླབ་པ་གསུམ་མི་འགལ་ཟེར་ན། འོ་ན། ཚུལ་ཁྲིམས་དང་ཞི་གནས་དང་
ལྷག་མཐོང་གསུམ་མི་འགལ་བར་ཐལ། དམ་བཅའ་འཐད་པའི་ཕྱིར། རྟགས་ཁས། ཁྱབ་སྟེ། ཚུལ་
ཁྲིམས་ཀྱི་བསླབ་པ་ཡིན་ན་ཚུལ་ཁྲིམས་དང༌། སེམས་ཀྱི་བསླབ་པ་ལ་ཞི་གནས་དང་། ཤེས་རབ་ཀྱི་
བསླབ་པ་ལ་ལྷག་མཐོང་དགོས་པར་མཁས་གྲུབ་ཐམས་ཅད་མཁྱེན་པས་བཞེད་པའི་ཕྱིར། རྩ་བར་འདོད་
ན༑ ཚུལ་ཁྲིམས་དང་ཏིང་ངེ་འཛིན་དང་ཤེས་རབ་གསུམ་གྱི་གཞི་མཐུན་ཡོད་པར་ཐལ། འདོད་པའི་
ཕྱིར ཁྱབ་སྟེ། ཞི་གནས་ལ་ཏིང་ངེ་འཛིན་དང་ལྷག་མཐོང་ལ་ཤེས་རབ་དགོས་པར་རྗེ་བླ་མའི་རྒྱལ་
དབང་ཆོས་རྗེའི་དྲིས་ལན་དུ་བཤད་པའི་ཕྱིར། རྒྱལ་དབང་དྲིས་ལན་ལས། རྗེས་མཐུན་པ་དང་མཚན་ཉིད་
པ་གཉིས་ཀའི་སྐབས་སུ་ཡང་མདོ་སྡེ་རྒྱན་ལས་གསུངས་པ་བཞིན་དུ་ཞི་གནས་སེམས་རྩེ་གཅིག་པའི་
ཏིང་ངེ་འཛིན་ལ་འཇོག་ཅིང༌། ལྷག་མཐོང་ཆོས་རབ་ཏུ་རྣམ་འབྱེད་ཀྱི་ཤེས་རབ་ལ་བྱ་དགོས་ལ་ཞེས་
གསུངས་པའི་ཕྱིར། དེས་ན་རྗེས་འབྲང་བཅས་ན་བསླབ་གསུམ་མི་འགལ་བར་དགོངས་པ་ཡིན་
ཏེ༑ གཞན་དུ་ན་ཐེག་བསྡུས་སུ་ཚུལ་ཁྲིམས་དང་ཚུལ་ཁྲིམས་ཀྱི་ཕར་ཕྱིན་ཡིན་མིན་ལ་མུ་བཞི་བཤད་པ་
སོགས་དང་འགལ་བར་འགྱུར་བའི་ཕྱིར། ཐེག་ཆེན་གྱི་ལུགས་ཀྱང་མ་ཡིན་ནོ། །ཡང་ཁ་ཅིག ཚུལ་
ཁྲིམས་ཀྱི་བསླབ་པ་རྐྱང་པ་གཙོ་བོར་བརྗོད་བྱར་བྱེད་པའི་ལེགས་བཤད་དེ་འདུལ་བའི་སྡེ་སྣོད། ཏིང་ངེ་
འཛིན་གྱི་བསླབ་པ་རྐྱང་པ་གཙོ་བོར་བརྗོད་བྱར་བྱེད་པའི་ལེགས་བཤད་དེ་མདོ་སྡེའི་སྡེ་སྣོད། ཤེས་རབ་
ཀྱི་བསླབ་པ་རྐྱང་པ་གཙོ་བོར་བརྗོད་བྱར་བྱེད་པའི་ལེགས་བཤད་དེ་མངོན་པའི་སྡེ་སྣོད་དུ་འདོད་པ་
དང་༑ ཁ་ཅིག བསླབ་པ་གསུམ་པོ་གཙོ་བོར་བརྗོད་བྱར་བྱེད་པ་སྡེ་སྣོད་གསུམ་གྱི་གཞི་མཐུན་པར་འདོད་
པ་སོགས་སྡེ་སྣོད་གསུམ་བརྗོད་བྱ་ཙམ་གྱིས་འབྱེད་འདོད་པ་དག་དང༌། ཡང་ཁ་ཅིག མདོ་སྡེ་རྒྱན་ལས་
སྡེ་སྣོད་གསུམ་ཁྱད་པར་བཞི་བཞིས་བཤད་པས་སོ་སོ་ལ་དེར་བཤད་པའི་ཁྱད་པར་བཞི་མ་ཚང་ན་མངོན་

25ལེའུ་དང་བོའོ་མཐའ་དཔྱོད ཀླད་ཀྱི་དོན
པའི་སྡེ་སྣོད་སོགས་མ་ཡིན་པར་བཤད་དོ། །དང་པོ་ལ་འབུམ་པ་ཆོས་ཅན། ལྷག་པའི་བསླབ་པ་གསུམ་
གཙོ་བོར་བཤད་པའི་ལེགས་བཤད་མ་ཡིན་པར་ཐལ། ལྷག་པ་ཏིང་ངེ་འཛིན་གྱི་བསླབ་པ་རྐྱང་བ་གཙོ་
བོར་བཤད་པའི་ལེགས་བཤད་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ མདོ་སྡེའི་སྡེ་སྣོང་ཡིན་
པའི་ཕྱིར། ཁྱབ་པ་ཁས། འཁོར་གསུམ། རྩ་བར་འདོད་མི་ནུས་ཏེ། མདོ་སྡེས་དེ་གསུམ་ག་གཙོ་བོར་
བཤད། འདུལ་བའི་སྡེ་སྣོད་ཀྱིས་སོ་སོ་ཐར་པ་དང་། མངོན་པའི་སྔོ་སྣོད་ཀྱིས་ལྷག་པའི་ཤེས་རབ་ཀྱི་
ཡུལ་སོགས་གཙོ་བོར་བཤད་པའི་ཕྱིར། དེར་ཐལ། དེ་ལྟར་བཤད་པ་ནི་རྗེ་བཙུན་བྱམས་པ་ཐོགས་མེད་
སྐུ་མཆེད་དང་རྒྱལ་པོའི་སྲས་སོགས་ཀྱི་དགོངས་པ་ཡིན་པའི་ཕྱིར། དེར་ཐལ། སྡེ་སྣོད་གསུམ་དུ་འཇོག་
པའི་རྒྱུ་མཚན་སྤང་བྱ་ཐེ་ཚོམ་དང་མཐའ་གཉིས་སུ་སྤྱོད་པ་དང་། ལྟ་ངན་གྱི་གཉེན་པོར་སྡེ་སྣོང་གསུམ་
དང་༑ བསླབ་བྱའི་གསུམ་དང་། སྦྱང་བྱའི་གསུམ་སྟེ་རྒྱུ་མཚན་དགུའི་སྒོ་ནས་བཞག་པའི་ཕྱིར་ཏེ མདོ་
སྡེ་རྒྱན་ལས། སྡེ་སྣོད་དག་ནི་གསུམ་མམ་ཞེས་དང་། རྒྱུ་ནི་དགུར་འདོད་དོ། །ཞེས་དང༌། དེའི་འགྲེལ་
པར་དབྱིག་གཉེན་གྱིས་ཅིའི་ཕྱིར་གསུམ་ཡིན་ཞེ་ན། རྒྱུ་དགུ་སྟེ་ཐེ་ཚོམ་གྱི་གཉེན་པོར་ནི་མདོ་སྡེ་
སྟེ༑ ཞེས་པ་ནས། ཡང་མདོ་སྡེས་ནི་བསླབ་པ་གསུམ་བཤད་དོ། །ཞེས་སོགས་དང༌། མངོན་པ་ཀུན་
བཏུས་ལས་ཀྱང༌། ཅིའི་ཕྱིར་དེ་བཞིན་གཤེགས་པ་རྣམས་ཀྱིས་སྡེ་སྣོད་གསུམ་དུ་རྣམ་པར་བཞག་ཅེ་
ན༑ ཉེ་བའི་ཉོན་མོངས་པ་ཐེ་ཚོམ་གྱི་གཉེན་པོར་མདོ་སྡོའི་སྡེ་སྣོད་རྣམ་པར་བཞག་གོ ཞེས་པ་
ནས༑ ཡང་བསླབ་པ་གསུམ་བརྗོད་པའི་ཕྱིར་མདོ་སྡེའི་སྡེ་སྣོད་རྣམ་པར་བཞག་གོ་ཞེས་སོགས་
དང༌༑ དེའི་འགྲེལ་པ་རྒྱལ་སྲས་མ་ལས། ཡང་མདོ་སྡེའི་སྡེ་སྣོད་ལ་བརྟེན་ནས་གདུལ་བྱ་རྣམས་བསླབ་
པ་གསུམ་ལ་བྱང་བར་བྱེད་དེ། དེ་ལས་དེ་རྒྱས་པར་བརྗོད་པའི་ཕྱིར་རོ། །ཞེས་སོགས་གསུངས་པའི་
ཕྱིར༑ ཡང་སྡེ་སྣོད་གསུམ་མི་འགལ་བར་འདོད་པ་ཡང་བྱང་སེམས་ཀྱི་ཐུན་མོང་མ་ཡིན་པའི་སྡེ་སྣོད་མི་
འགལ་བར་འདོད་ན་ལེགས་མོད། ཡུམ་འབུམ་པ་འདུལ་བའི་སྡེ་སྣོད་དུ་འདོད་པ་མི་འཐད་དེ། འབུམ་པ་
ཆོས་ཅན། སྡེ་སྣོད་གསུམ་དུ་ཕྱེ་བའི་འདུལ་བའི་སྡེ་སྣོད་མ་ཡིན་པར་ཐལ། ཁྱོད་ཉན་ཐོས་ཀྱི་སོ་སོ་ཐར་

26ལེའུ་དང་པོའོ་མཐའ་དཔྱོད ཀླད་ཀྱི་དོན།
པ་དང་། བྱང་སེམས་ཀྱི་སོ་སོ་ཐར་བ་གཉིས་གང་རུང་བརྗོད་བྱ་གཙོ་བོར་སྟོན་པའི་སྡེ་སྣོད་མ་ཡིན་པའི་
ཕྱིར༑ ཁྱབ་སྟེ། འདུལ་བའི་སྡེ་སྣོད་ལ་དེ་གཉིས་གང་རུང་བརྗོད་བྱ་གཙོ་བོར་བཤད་པ་ཞིག་དགོས་པ་
ཡིན་པའི་ཕྱིར་ཏེ། དགོངས་འགྲེལ་ལས། བཅོམ་ལྡན་འདས་མདོ་སྡེ་ནི་གང་ལགས། འདུལ་བ་ནི་གང་
ལགས། མ་མོ་ནི་གང་ལགས་ཞེས་དྲིས་པའི་ལན་དུ། མདོ་དེ་ཉིད་ལས། ངས་གང་དུ་ཉན་ཐོས་རྣམས་
དང་བྱང་ཆུབ་སེམས་དཔའ་རྣམས་ཀྱི་སོ་སོ་ཐར་པའམ། སོ་སོ་ཐར་པ་དང་ལྡན་པ་ཡོངས་སུ་བསྟན་པ་
གང་ཡིན་པ་དེ་ནི་འདུལ་བའི་དངོས་པོ་ཡིན་ནོ་ཞེས་གསུངས་པའི་ཕྱིར་དང༌། མདོ་སྡེ་རྒྱན་གྱི་འདུལ་བའི་
བཤད་པའང་ལུང་སྡེ་བཞི་ལྟར་བཤད་པའི་ཕྱིར ། གོང་གི་མ་ཁྱབ་མཚམས་གྱི་རྟགས་དེར་ཐལ ། ཁྱོད་
ན་ཐོས་ཀྱི་སོ་སོ་ཐར་བའི་བརྗོད་བྱ་གཙོ་བོར་འཆད་བྱེད་མ་ཡིན་པ་གང་ཞིག བྱང་སེམས་ཀྱི་དེ་ལྟར་
ཡང་མ་ཡིན་པའི་ཕྱིར། རྟགས་གཉིས་གྲུབ་སྟེ། ཁྱོད་གསུང་རབ་ཡན་ལག་བཅུ་གཉིས་ནང་ཚན་གྱི་ཤིན་
ཏུ་རྒྱས་པའི་སྡེ་སྣོད་ཡིན་པའི་ཕྱིར། ཁྱབ་སྟེ། མངོན་པ་ཀུན་བཏུས་ལས། ཤིན་ཏུ་རྒྱས་པའི་སྡེ་གང་
ཡིན་པ་དང༌། རྨད་དུ་བྱུང་བའི་སྡེ་གང་ཡིན་པ་འདི་དག་ནི་བྱང་ཆུབ་སེམས་དཔའི་མཥོདོ་སྡེའི་སྡེ་སྣོད་ངོ་
ཞེས་གསུངས་པའི་ཕྱིར་དང༌། ཉན་ས་ལས་གླེང་གཞིའི་སྡེ་འདུལ་བའི་སྡེ་སྣོད་དང་། གཏན་ལ་དབབ་
པའི་སྡེ་མངོན་པའི་སྡེ་སྣོད་བྱས་ནས་ལྷག་མ་བཅུ་ཀ་མདོ་སྡེའི་སྡེ་སྣོད་དུ་བཤད་པའི་ཕྱིར། ཉན་ས་
ལས༑ དེ་ལ་རེ་ཞིག་མདོ་སྡེ་དང༌། ཞེས་པ་ནས ཤིན་ཏུ་རྒྱས་པའི་སྡེ་དང་རྨད་དུ་བྱུང་བའི་ཆོས་ཀྱི་སྡེ་
ཞེས་གང་གསུངས་པ་དེ་ནི་མདོ་སྡེ་ཡིན་ནོ། །གླེང་གཞིའི་སྡེ་ཞེས་གང་གསུངས་པ་དེ་ནི་འདུལ་བ་ཞེས་
བྱའོ༑ ༑གཏན་ལ་དབབ་པར་བསྟན་པའི་སྡེ་ཞེས་གང་གསུངས་པ་དེ་ནི་ཆོས་མངོན་པ་ཞེས་བྱ་སྟེ་ཞེས་
གསུངས་པའི་ཕྱིར། བྱས་པ་ལ་ཁོ་ན་རེ། འོ་ན་མངོན་པ་ཀུན་བཏུས་ལས། གླེང་གཞིའི་སྡེ་དང་རྟོགས་པ་
བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ་དང་སྐྱེས་པ་རབས་ཀྱི་སྡེ་འཁོར་དང་བཅས་པ་འདི་ནི་འདུལ་
བའི་སྡེ་སྣོད་དོ། །ཞེས་གསུངས་པས་རྟོགས་བརྗོད་སོགས་གསུམ་འདུལ་བར་བཤད་པ་མི་འཐད་པར་
ཐལ༑ ཉན་སར་དེ་གསུམ་མདོ་སྡེར་བཤད་ཀྱི་འདུལ་བར་མ་བཤད་པའི་ཕྱིར་ན་མ་ཁྱབ་སྟེ སྤྱིར་འདུལ་

27ལེའུ་དང་པོའོ་མཐའ་དཔྱོད། ཀླད་ཀྱི་དོན
བའི་སྡེ་སྣོད་དང་མདོའི་སྡེ་མི་འགལ་ལ། གསུང་རབ་ཡན་ལག་བཅུ་གཉིས་ཀྱི་སྐྱེས་པའི་རབས་ནི་བྱང་
སེམས་ཀྱི་འདུལ་བ་ཡིན་ཡང་། ཉན་ཐོས་ཀྱི་འདུལ་བའི་སྡེ་སྣོད་མ་ཡིན་པས་ཉན་སར་དེ་ལྟར་མ་བཤད་
ལ༑ གཞན་གཉིས་ནི་མདོ་འདུལ་གཉིས་ཀའི་ཆ་འགའ་ཞིག་སྟོན་པས་སོ་སོར་བཤད་པ་ཙམ་ཡིན་པའི་
ཕྱིར༑ གཞན་ཡང་། འབུམ་པ་ཆོས་ཅན། ཁྱོད་ལ་དགོངས་འགྲེལ་ལས། བཅོམ་ལྡན་འདས་བྱང་ཆུབ་
སེམས་དཔའ་རྣམས་ཀྱི་སོ་སོ་ཐར་པ་རྣམ་པ་དུས་བསྡུས་པར་རིག་པར་བགྱི་ལགས། འཇམ་དཔལ་རྣམ་
པ་བདུན་གྱིས་ཏེ། ཡང་དག་པར་བླངས་པའི་ཆོ་ག་བསྟན་པ་དང་ཕམ་པའི་གནས་ལྟ་བུའི་དངོས་པོ་
བསྟན་པ་དང༌། ལྟུང་བའི་གནས་ལྟ་བུའི་དངོས་པོ་བསྟན་པ་དང་། ལྟུང་བའི་ངོ་བོ་ཉིད་བསྟན་པ་
དང་༑ ལྟུང་བ་མ་ཡིན་པའི་ངོ་བོ་ཉིད་བསྟན་པ་དང༌། ལྟུང་བ་ལས་བྱུང་བ་བསྟན་པ་དང༌། སྡོམ་པ་
གཏོང་བ་བསྟན་པས་སོ་ཞེས་གསུངས་པ་ལྟར་གྱི་དོན་ཚང་བར་ཐལ་ལོ། །ཁྱོད་བྱང་སེམས་ཀྱི་འདུལ་
བའི་སྡེ་སྣོད་ཡིན་པའི་ཕྱིར། འདོད་ན། འཕགས་ཡུལ་གྱི་ཤིང་རྟ་ཆེན་པོ་གཉིས་དང་དེའི་རྗེས་འབྲང་དག་
དང་རྗེ་ཡབ་སྲས་སོགས་ཀྱིས་བྱང་སེམས་ཀྱི་སྡོམ་ཆོག་དང་ཕམ་སོགས་བཤད་པའི་སྐབས་གང་དུ་ཡང་
འབུམ་པ་ཅུང་ཟད་ཀྱང་མི་འདྲེན་པར་ནམ་སྙིང་དང་དཀོན་བརྩེགས་ཕལ་ཆེན་སོགས་དྲངས་པ་མི་འཐད་
པར་ཐལ་ལོ། །དེ་མཚན་ཉིད་དེ་ཚང་བའི་ཕྱིར་སོགས་གནོད་བྱེད་རྣམ་དག་དུ་མ་མཐོང་། ཡང་མདོ་སྡེ་
རྒྱན་ལས། རང་གི་འདུལ་ལའང་སྣང་ཕྱིར་དང༌། །ཞེས་པའི་འདུལ་ཞེས་པ་ཆ་ཊིཀ་སོགས་ལས་ཚུལ་
ཁྲིམས་ཀྱི་བསླབ་པ་སྟོན་པས་ན་འདུལ་བའི་སྡེ་སྣོད་ལ་སྣང་བར་བཤད་པ་ཁོ་ན་ལ་སྦྱར་བ་མི་འཐད་
དེ༑ འོ་ན། འདིའི་དངོས་བསྟན་གྱི་འདུལ་ཞེས་པ་དེ་སྡེ་སྣོད་ཁོ་ན་ལ་འཆད་པར་ཐལ། དེ་འདུལ་བའི་སྡེ་
སྣོད་ལ་བྱེད་པའི་ཕྱིར། རྟགས་སོང༌། འདོད་ན། ཆོས་ཀྱི་བདག་མེད་རྟོགས་པའི་ཞི་ལྷག་གཉིས་ཀྱིས་
ཆོས་ཀྱི་བདག་འཛིན་འདུལ་བ་དེ་ཆོས་ཅན། དེར་ཐལ དེའི་ཕྱིར། ཁྱབ་པ་ཁས། རྟགས་གྲུབ་སྟེ།
མདོ་སྡེ་རྒྱན་གྱི་དེའི་འགྲེལ་པར་དབྱིག་གཉེན་གྱིས། བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་
འབྱུང་བ་གང་ཡིན་པ་འདུལ་ལའང་སྣང་སྟེ་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་

28
ལེའུ་དང་པོའོ་མཐའ་དཔྱོད། གཞུང་དོན།
རྟོག་པ་ཡིན་ནོ། །ཞེས་གསུངས་པའི་ཕྱིར། ཕྱི་མ་སོགས་མི་འཐད་པར་དེས་རྟོགས་སླ་ལ་འདི་དག་ལ་སྤྲོ་
བྱ་མང་ཡང་ཡི་གེ་མང་དོགས་སོ།
རང་ལུགས་ནི། གསུང་རབ་ཡན་ལག་བཅུ་གཉིས་ཆོས་ཅན། སྡེ་སྣོད་གསུམ་དུ་འཇོག་སྟེ། རྒྱུ་
དགུའི་སྒོ་ནས་སྔར་ལྟར་འཇོག་པ་དེའི་ཕྱིར། ཐེག་དམན་གྱི་སྡེ་སྣོད་གསུམ་འགལ་ཡང་ཐེག་ཆེན་གྱི་དེ་
གསུམ་མི་འགལ་ཏེ། ཐེག་ཆེན་གྱི་ཐུན་མོང་མ་ཡིན་པའི་འདུལ་བའི་སྡེ་སྣོད་དང་སྡེ་སྣོད་གཞན་གཉིས་ཀྱི་
གཞི་མཐུན་ཡོད་པའི་ཕྱིར། དཔེར་ན། མཚན་གཞི་དཀོན་བརྩེགས་དང༌སངས་རྒྱས་ཕལ་ཆེན་དང་
མདོ་ཏིང་འཛིན་རྒྱལ་པོ་ལྟ་བུ་ཡིན་ནོ། །
གཉིས་པ་གཞུང་གི་དོན །
གཉིས་པ་གཞུང་དོན་ལ་ས་བཅད་ཆེན་པོ་ལྟར་བཤད་པ་ལ་འཇུག་པའི་བྱ་བ་དང་། བཤད་པ་ཉིད་
ཉེ་བར་འགོད་པ་དང་། བཤད་པ་མཐར་ཕྱིན་པའི་བྱ་བ་གསུམ། དང་པོ་ལ་བསྟན་བཅོས་ལུས་ཀྱི་སྒོ་ནས་
མཆོད་པར་བརྗོད་པ་དང༌། བསྟན་བཅོས་ལ་འཇུག་པའི་ཡན་ལག་དགོང་འབྲེལ་གཉིས། དང་པོ་སྟོན་
པར༑ འདི་ཉིད་ལས། རྟོག་པའི་དྲ་བ་རྣམ་བསལ་ཅིང༌། །ཟབ་ཅིང་རྒྱ་ཆེའི་སྐུ་མངའ་བ། །ཀུན་ཏུ་བཟང་
པོའི་འོད་ཟེར་དག །ཀུན་ནས་འཕྲོ་ལ་ཕྱག་འཚལ་ལོ། །ཞེས་བྱུང་། འདི་ལ་གཞུང་དོན་དང་། མཐའ་
དཔྱད་པ་གཉིས དང་པོ་ནི། དཔལ་ལྡན་ཆོས་ཀྱི་གྲགས་པས་སྐབས་འདིར་སྐུ་གསུམ་འཕྲིན་ལས་དང་
བཅས་པར་བསྟོད་ཕྱག་མཛད་པ་ལ་ཆོས་ཅན། དགོས་པ་དུ་མ་ཡོད་དེ། བདག་ཉིད་དམ་པར་བསྟན་པ་
དང་༑ བསོད་ནམས་འཕེལ་ཞིང་བར་ཆད་ཞི་བ་དང་། མཐར་ཐུག་ཐར་པ་དང་ཐམས་ཅད་མཁྱེན་པ་ཐོབ་
པའི་ཆེད་དང་སྐྱབས་འགྲོ་རྣམ་དག་བྱེད་ཚུལ་ཡང་སངས་རྒྱས་ལ་རང་གཞན་གྱི་དོན་སྒྲུབ་པའི་ཡོན་ཏན་
སྐུ་གསུམ་འཕྲིན་ལས་ཕུན་ཚོགས་བཞི་ཚང་བ་ལ་ངེས་ཤེས་ཀྱིས་དྲངས་པའི་ཡིད་ཆེས་སྐྱེད་པའི་ཆེང་

ལེའུ་དང་པོའོ་མཐའ་དཔྱོད། 29
གཞུང་དོན
ཡིན་པའི་ཕྱིར། རྣམ་བཤད་ལས། སངས་རྒྱས་བཅོམ་ལྡན་འདས་ཀྱི་ཡོན་ཏན་བརྗོད་ནས་སྐྱབས་སུ་སོང་
བས་ནི་གནས་སྐབས་རྩོམ་པའི་བར་ཆད་ཞི་བ་སོགས་དང་མཐར་ཐར་པ་ཐོབ་པར་འགྱུར་བའོ། །ཞེས་
དང་༑ དཔའ་བོས་ཀྱང་། སྐྱབས་ཀྱི་མཆོག་ནི་སྟོབས་བཅུ་དང༌།སྟོབས་བཅུའི་ཆོས་ཤེས་དེ་འཚོལ་
ཞིང་༑ ༑།ཡོན་ཏན་ཚོགས་ལ་དད་སྐྱེད་ན། །སངས་རྒྱས་སྐྱབས་སུ་སོང་བ་ཡིན། །ཞེས་སོགས་ཀྱིས་མདོ་
དུ་མའི་བཤད་ཚུལ་ཡ་མཚན་སྣང་བས་དེར་བལྟ་ལ། ཤཱཀྱའི་འགྲེལ་བཤད་དུ་ཡང་། ཡ་རབས་དག་ནི་
ཕལ་ཆེར་བསྟན་བཅོས་རྩོམ་པ་ལ་སོགས་པའི་ཐོག་མར་འདོད་པའི་ལྷ་ལ་ཕྱག་བྱེད་དོ། །དེ་བས་སློབ་
དཔོན་འདི་ཡང་བདག་ཉིད་དམ་པ་རྣམས་དང་སྤྱོད་པ་མཐུན་པར་བྱ་བ་དང༌། ཁྱད་པར་དུ་འཕགས་པའི་
ལྷ་ལ་བསྟོད་པས་བསོད་ནམས་འཕེལ་ལ་བསོད་ནམས་འཕེལ་བ་ལས་ཀྱང་བསྟན་བཅོས་གེགས་མེད་
པར་མཐར་ཕྱིན་པ་དང༌། ཞེས་སོ། །བཤད་ཚུལ་གཉིས་མི་འགལ་ཡང་དགོངས་པ་སོ་སོར་ཤེས་པའི་
ཆེད་དུ་བཀོད་ན་རྣམ་བཤད་ལྟར་ན་ཚིགས་བཅད་འདིས་ནི་ཆོས་ཅན། ཀུན་ཏུ་བཟང་པོའི་མཚན་ཅན་
བཅོམ་ལྡན་འདས་ལ་ཕུན་ཚོགས་བཞིའི་སྒོ་ནས་བསྟོད་ཚུལ་ཡོད་དེ། རྟོག་པའི་དྲ་བ་རྣམ་བསལ་
ཅིང༌༑ ༑ཞེས་པས་སྤངས་པ་ཕུན་ཚོགས་དང༌། ཟབ་ཅིང་ཞེས་པས་ཇི་ལྟ་བ་རྟོགས་པའི་ཡེ་ཤེས་ཡུལ་གྱི་
སྒོ་ནས་བཤད་ལ། དེ་བཞིན་དུ་རྒྱ་ཆེ་ཞེས་པས་ཇི་སྙེད་པ་ཐམས་ཅད་མངོན་སུམ་སུ་མཁྱེན་པའི་ཡེ་ཤེས་
བཤད་པས་རྟོགས་པ་ཕུན་ཚོགས་དང་། རང་དོན་གྱི་སྐུ་དེ་གཉིས་བཅོམ་ལྡན་འདས་ལ་མངའ་ཚུལ་སྐུ་
མངའ་བ་ཞེས་པས་བསྟན་ཅིང་། ཀུན་ཏུ་བཟང་པོའི་ཞེས་པས་གཞན་དོན་ཕུན་ཚོགས་གཟུགས་སྐུ་གཉིས་
དང་གཞན་དོན་བཤད། འོད་ཟེར་དག་ཀུན་ནས་འཕྲོ་ཞེས་པས་གཞན་དོན་སྒྲུབ་པའི་ཐབས་འཕྲིན་ལས་
ཕུན་ཚོགས་བཤད་པའི་ཕྱིར་ཏེ། རྣམ་བཤད་ལས། བསྟོད་པ་ལ་རང་དོན་སྤངས་པ་དང་རྟོགས་པ་ཕུན་
ཚོགས་རྐང་པ་དང་པོ་གཉིས་དང་གཞན་དོན་ལ་ངོ་བོ་དང་དེ་སྒྲུབ་པའི་ཐབས་གཉིས་དེ་ནས་རྐང་པ་ཕྱེད་
དང་གཉིས་སོ་ཞེས་གསུངས་པ་དང་འབྲུ་སྣོན་གྱིས་ཤེས་ཚུལ་མཐའ་དཔྱོད་དུ་འཆད་པར་འགྱུར་རོ།
ཀུན་ཏུ་བཟང་པོ་ཞེས་སངས་རྒྱས་ཀྱི་མཚན་ལ་ཤིན་ཏུ་གྲགས་པ་ཡིན་ཏེ། འཆི་མེད་མཛོད་ལས། བདེ་

30 གཞུང་དོན
ལེའུ་དང་པོའོ་མཐའ་དཔྱོད
གཤེགས་སངས་རྒྱས་ཐམས་ཅད་མཁྱེན། །ཆོས་ཀྱི་རྒྱལ་པོ་དེ་བཞིན་གཤེགགས། །ཀུན་ཏུ་བཟང་པོ་བཅོམ་
ལྡན་འདས། །ཞེས་སོགས་དང༌། འདོད་འཇོ་ལས་ཀྱང༌། བསོད་ནམས་ཀྱི་ཚོགས་ཕུན་སུམ་ཚོགས་པ་
བསགས་པའི་ཕྱིར། བཅོམ་ལྡན་འདས་ཀུན་ཏུ་བཟང་པོ་ལ་འདིར་མཆོད་པར་བརྗོད་ནས་ཞེས་གསུངས་
པའི་ཕྱིར། དེས་ན་བྲམ་ཟེའི་གསུང་ལྟར་རྣམ་བཤད་ཀྱིས་བཤད་དོ། །ཤཱཀྱ་བློའི་འགྲེལ་པ་ལྟར་ན་ཚིགས་
བཅད་འདིས་ཀུན་ཏུ་བཟང་པོ་ཞེས་བསྟོད་ཕྱག་མཛད་ཚུལ་ལ་གཉིས་ཡོད་དེ། སྟོན་པ་ལ་དང༌། བྱང་
སེམས་ཀུན་བཟང་ལ་བསྟོད་ཕྱག་མཛད་ཚུལ་གཉིས་ཡོད་པའི་ཕྱིར། སྟོན་པ་ལ་བསྟོད་ཕྱག་མཛད་ཚུལ་
ཡོད་དེ། རྐང་པ་དང་པོ་གཉིས་ཀྱིས་རང་དོན་ཕུན་ཚོགས་དང༌། ཀུན་ཏུ་བཟང་པོ་ཞེས་པས་གཞན་དོན་
ཕུན་ཚོགས་དང༌། འོད་ཟེར་དག །ཀུན་ནས་འཕྲོ་ཞེས་པས། དེ་སྒྲུབ་པའི་ཐབས་ཕུན་ཚོགས་དང་གསུམ་
གྱི་སྒོ་ནས་བསྟོད་པའི་ཕྱིར་དང་འདིའི་དངོས་བསྟན་ཀུན་བཟང་ལ་བཅོམ་ལྡན་འདས་འཇོག་པའི་ཕྱིར་
ཏེ༑ ཤཱཀྱའི་འགྲེལ་བཤད་ལས བསྟོད་བ་ལ་ཡང་རང་གི་དོན་ཕུན་སུམ་ཚོགས་པ་དང༌། གཞན་གྱི་དོན་
ཕུན་སུམ་ཚོགས་པ་དང་གཞན་གྱི་དོན་ཕུན་སུམ་ཚོགས་པའི་ཐབས་དང་རྣམ་པ་གསུམ་མོ། །ཞེས་སོགས་
དང་༑ བཟང་པོ་ནི་དགེ་ལེགས་ཏེ། ཞེས་པ་ནས། འདིས་ནི་གཞན་གྱི་དོན་ཕུན་སུམ་ཚོགས་པ་མ་ཚང་བ་
མེད་པར་བཤད་དོ། །ཞེས་སོགས་སོ། །རང་དོན་ཕུན་ཚོགས་ལ་སྤངས་བའི་དང་ཟབ་པའི་དང་རྒྱ་ཆེ་བའི་
ཁྱད་པར་གསུམ་གྱི་སྒོ་ནས་རིམ་བཞིན་ངོ་བོ་ཉིད་སྐུ་དང་ལོངས་སྐུ་དང་སྤྲུལ་སྐུ་ལ་བསྟོད་པ་ཡིན་
ཏེ༑ རྟོག་པའི་དྲ་བ་རྣམ་བསལ་ཞེས་པས་ངོ་བོ་ཉིད་སྐུ་ལ་དང་། ཟབ་ཅིང་སྐུ་མངའ་ཞེས་པས་ལོངས་སྐུ་
དང་༑ རྒྱ་ཆེའི་སྐུ་མངའ་ཞེས་པས་སྤྲུལ་སྐུ་ལ་བསྟོད་པའི་ཕྱིར། ཤཱཀྱས་དང་པོར་བྱེད་གོང་མས་རང་གི་
དོན་ཕུན་སུམ་ཚོགས་པ་སྐུ་གསུམ་གྱི་མཚན་ཉིད་ཀྱང་སྒྲིབ་པ་སྤངས་པའི་ཁྱད་པར་དང་ཟབ་པའི་ཁྱད་
པར་དང་རྒྱ་ཆེ་བའི་ཁྱད་པར་དང་ཁྱད་པར་རྣམ་པ་གསུམ་གྱིས་འཕགས་བར་བསྟན་ཏེ། ཞེས་པ་
ནས༑ སྐུ་གསུམ་པོ་ངོ་བོ་ཉིད་དང་ལོངས་སྤྱོད་རྫོགགས་པ་དང་སྤྲུལ་པ་ཞེས་བྱ་བ་ཡོད་པ་དེ་ནི། རྟོག་པའི་
དྲ་བ་རྣམ་བསལ་ཞིང༌། །ཟབ་ཅིང་རྒྱ་ཆེའི་སྐུ་མངའ་བ། །ཡིན་ནོ་ཞེས་གསུངས་པའི་ཕྱིར། རྟོག་པའི་དྲ་

ལེའུ་དང་བོའོ་མཐའ་དཔྱོད། 31
གཞུང་དོན།
བ་བསོལ་བ་དང་། ཟབ་པ་དང་རྒྱ་ཆེ་ཚུལ་གསུམ་ཡོད་དེ། གང་ཟག་དང་ཆོས་ཀྱི་བདག་འཛིན་གཉིས་ཀྱི་
རྟོག་པ་དང་། དེ་ཉིད་ཀྱིས་འཆིང་བས་ན་དྲ་བ་ཡིན་ལ་དེ་བག་ཆགས་དང་བཅས་པ་སྤངས་བ་ནི་རྣམ་པར་
བསལ་བའི་དོན་དང་། ལོངས་སྐུ་ཉན་རང་ལ་སོགས་པའི་མངོན་སུམ་གྱི་སྤྱོད་ཡུལ་མ་ཡིན་པས་ན་ཐབ་
པ༑ སྤྲུལ་སྐུས་སེམས་ཅན་གྱི་དོན་མཐའ་དག་དང་ཤེས་བྱ་ཐམས་ཅད་ལ་ཁྱབ་པས་ན་རྒྱ་ཆེ་བར་བཤད་
པའི་ཕྱིར། ཤཱཀྱས་རྟོག་པ་ནི། ཞེས་པ་ནས། སྐུ་གང་ལ་དེ་རྣམ་པར་བསལ་ཞིང་བག་ཆགས་དང་བཅས་
ཏེ་ཡང་མི་སྐྱེ་བའི་སོགས་ཞེས་པ་ནས། བཅོམ་ལྡན་འདས་གང་ལ་རྟོག་པའི་དྲ་བ་རྣམ་པར་བསལ་བ་
དང་༑ ཉན་ཐོས་དང་རང་སངས་རྒྱས་ལ་སོགས་པའི་ཡུལ་མ་ཡིན་པའི་ཕྱིར་ཟབ་པ་དང༌། ཤེས་བྱ་མཐའ་
དག་དང་སེམས་ཅན་གྱི་དོན་མཐའ་དག་ལ་ཁྱབ་པའི་ཕྱིར། རྒྱ་ཆེ་བའི་སྐུ་གསུམ་མོ། །ཞེས་གསུངས་
པའི་ཕྱིར། གཉིས་པ་བྱང་སེམས་ཀུན་བཟང་ལ་ཡང་སྦྱར་ཚུལ་ཡོད་དེ། ཚིག་དོན་སྔར་ལྟར་ལ་སྐུ་
གསུམ་བཏགས་པ་བ་རྟོག་པའི་དྲ་བ་བྱང་སེམས་ཀྱི་སའི་སྒྲིབ་པ་བདག་འཛིན་གཉིས་ཅི་རིགས་དང་བྲལ་
བ་དང་། ཉན་རང་སོགས་ཀྱི་མངོན་སུམ་གྱི་སྤྱོད་ཡུལ་མ་ཡིན་པའི་ས་བརྒྱད་པ་ཡན་ཆད་ཀྱི་རྡོ་རྗེའི་སྐུ་
དང་ཕྱིན་དྲུག་སོགས་བྱང་སེམས་ཀྱི་རྒྱ་ཆེ་བའི་ཁྱད་པར་ལ་བྱེད་པའི་ཕྱིར་ཏེ། ཤཱཀྱས། ཀུན་ཏུ་བཟང་པོ་
ཞེས་བྱ་བའི་སྒྲ་འདི་ཐེག་པ་ཆེན་པོའི་བྱང་སེམས་ཁྱད་པར་ཞིག་ལ་གྲགས་པས་འདི་བྱང་སེམས་ལ་
མཆོད་པ་ཡིན་ཏེ། ཞེས་པ་ནས། རྒྱ་ཆེ་བ་ནི་བྱང་ཆུབ་སེམས་དཔའི་ཆེ་བའི་བདག་ཉིད་ལས་སོ་ཞེས་
གསུངས་པའི་ཕྱིར། འོ་ན། སྐུ་མངའ་བ་ཞེས་པ་སངས་རྒྱས་ཁོ་ན་མ་ཡིན་པར་བྱང་སེམས་ལ་རུང་ངམ་
ཞེ་ན་མདོ་དུ་མ་དང་མདོ་སྡེ་རྒྱན་དང་ཆོས་དབྱིངས་བསྟོད་པར་ཡང་བྱང་སེམས་ལ་སྐུ་བཤད་པས་ཆོས་སྐུ་
སོགས་སྐུ་གསུམ་རྗེས་མཐུན་པ་གསུམ་ཡོད་དེ། ཤཱཀྱས། བྱང་སེམས་རྣམས་ལ་ཡང་རྗེས་སུ་མཐུན་པའི་
སྐུ་གསུམ་ནི་ཡོད་པ་ཁོ་ན་སྟེ་སོགས་གསུངས་པའི་ཕྱིར། ཚིགས་བཅད་འདི་བསྟན་བཅོས་ཀྱི་ལུས་རྣམ་
གཞག་ཀྱང་ཡིན་ཏེ། ལུས་རྣམ་གཞག་གཞན་མེད་ལ་བསྟན་བཅོས་འདིའི་ལུས་རྟོག་གེའི་ཚིག་དོན་བརྒྱད་
དུ་འདུས་ཤིང་དེ་ཡང་ཚིགས་བཅབཅད་འདིས་བསྟན་པ་གང་ཞིག ཚིགས་བཅད་འདིས་བཤད་པའི་སྐུ་

ལེའུ་དང་པོའོ་མཐའ་དཔྱོད 32 གཞུང་དོན
གསུམ་འཕྲིན་ལས་དང་བཞི་ཀ་ཡང་བསྟན་བཅོས་ཀྱིས་རྒྱས་པར་བཤད་པའི་ཕྱིར། དང་པོ་གྲུབ་
སྟེ༑ ལེའུ་དང་པོ་གསུམ་གྱིས་གཞལ་བྱ་རང་གིས་ངེས་པའི་ཐབས་བཞི་བཤད་པ་དེ རྟོག་པའི་དྲ་བ་རྣམ་
བསལ་ཞིང༌། །ཟབ་ཅིང་རྒྱ་ཆེའི་སྐུ་མངའ་བ། །ཞེས་པས་བཤད། དེས་ནས་གཞན་གྱིས་ངེས་པའི་
ཐབས་བཞི་ལེའུ་བཞི་པས་བཤད་པ་དེ། །ཀུན་ཏུ་བཟང་པོའི་འོད་ཟེར་དག །ཀུན་ནས་འཕྲོ་ཞེས་པ་རྐང་
པ་ཕྱེད་དང་གཉིས་ཀྱིས་བཤད་པའི་ཕྱིར། རྣམ་བཤད་ལས། ངག་འདི་བསྟན་བཅོས་ཀྱི་ལུས་རྣམ་གཞག་
ཡིན་ཏེ། ཞེས་པ་ནས། ཐབས་གཉིས་སུ་འདུས་པ་སྔ་མ་ལེའུ་དང་པོ་གསུམ་དང༌། ཕྱི་མ་བཞི་པས་སྟོན་
ཅིང༌༑ དེ་དག་རིམ་པ་བཞིན་རྐང་པ་དང་པོ་གཉིས་དང༌། ཕྱི་མ་ཕྱེད་དང་གཉིས་ཀྱིས་སོ། ཞེས་
གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ ལེའུ་གཉིས་པ་དང་གསུམ་པས་སྤངས་པ་རྒྱུ་བཅས་
ཟབ་པའི་ཁྱད་པར་བཤད་ལ་ལེའུ་གཉིས་པ་དང་བཞི་པས་སྟོན་པ་བཤད་པས་ཀུན་ཏུ་བཟང་པོའི་
དང་༑
འོད་ཟེར་དག ། ཀུན་ནས་འཕྲོ་བ་ཡང་བཤད་ཅིང༌། རྒྱ་ཆེ་བ་ལེའུ་དང་པོ་གསུམ་གས་བཤད་པའི་ཕྱིར་
ཏེ༑ རྣམ་བཤད་ལས། གང་ཟག་གི་བདག་མེད་རྟོགས་པའི་ཤེས་རབ་དང་དེའི་འབྲས་བུ་སྤངས་པ་དང་
བཅས་པ་ནི་ལེའུ་གཉིས་པ་ནས་སྟོན་ལ་ཆོས་ཀྱི་བདག་མེད་རྟོགས་པའི་ཤེས་རབ་འབྲས་བུ་དང་བཅས་པ་
ལེའུ་གསུམ་པ་དང༌། རྒྱ་ཆེ་བ་དང་པོ་གསུམ་ག་ནས་སྟོན་ནོ་ཞེས་གསུངས་པའི་ཕྱིར། རྣམ་བཤད་ཀྱིས་
འདི་ལྟར་བཤད་པ་ཊི ཀ་ཐལ་ཕལ་ཆེར་གྱིས་མ་ཐོན་སྣང་བས་ལེགས་པར་བཤད་ཡོད་དོ།
གཉིས་པ་མཐའ་དཔྱད་པ། དགག་བྱའི་ཁྱད་པར་མ་གཏོགས་སྐ་གསུམ་འཕྲིན་ལས་རྣམས་ཕར་
ཕྱིན་རྒྱན་ལས་བཤད་པས་དེར་ལྟོས། འདིར་གཞུང་གི་བསྟན་ཚུལ་སོགས་ཅུང་ཟད་དཔྱད་ན། ཁ་ཅིག་ན་
རེ༑ སྐབས་འདིར་རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་དངོས་སུ་མ་བསྟན་ཟེར་བ་
དང་༑ ཡང་ཁ་ཅིག དེ་མེད་ཟེར་ན། འོ་ན ཟབ་ཅིང་ཞེས་པས་སངས་རྒྱས་སའི་གཉིས་སྟོང་གི་དེ་ཉིད་
མ་བསྟན་པར་ཐལ་ལོ། །འདོད་ཚུལ་གཉིས་འཐད་པའི་ཕྱིར། རྟགས་ཁས། འདོད་ན། རྣམ་བཤད་
ལས། ཡང་ན་ཉན་ཐོས་དང་རང་སངས་རྒྱས་རྣམས་ཀྱི་སྤྱོད་ཡུལ་དུ་མ་གྱུར་པའི་གཉིས་སྟོང་གི་དེ་ཁོ་ན་

ལེའུ་དང་བོའོ་མཐའ་དཔྱོད། 33
གཞུང་དོན།
ཉིད་ནི་ཟབ་མོ་ཡིན་ལ་ཞེས་གསུངས་པ་མི་འཐད་པར་ཐལ། འདོད་པའི་ཕྱིར། གཞན་ཡང༌། རྣམ་མཁྱེན་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་དང་དེ་ཕྱི་དོན་དུ་མ་གྲུབ་པ་རང་བཞིན་
རྣམ་དག་གི་ཆར་འགྱུར་པའི་ངོ་བོ་ཉིད་སྐུ་མ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེ་
གཉིས་རརང་བཞིན་གྱི་མྱང་འདས་ཀྱང་མ་ཡིན་པར་ཐལ། འདོད་པ་གང་ཞིག སངས་རྒྱས་སའི་རང་
བཞིན་གྱི་མྱང་འདས་ལ་རང་བཞིན་རྣམ་དག་གི་ངོ་བོ་ཉིད་སྐུ་ཞིག་དགོས་པའི་ཕྱིར། རྟགས་གྲུབ་ཅིང་
འདོད་མི་ནུས་པ་གཉིས་ཀ་ཡིན་ཏེ། དགོངས་འགྲེལ་ལས། ཡོངས་གྲུབ་སྐབས་སུ་མ་སྐྱེས་པ་མ་
འགགས་པ་བཟོད་མ་ནས་ཞི་བ་རང་བཞིན་གྱིས་མྱ་ངན་ལས་འདས་ཞེས་གསུངས་པའི་ཕྱིར། ཁྱབ་
སྟེ༑ གཟོད་མ་ནས་ཞི་ཚུལ་དང་རང་བཞིན་གྱིས་མྱ་ངན་ལས་འདས་པའི་ཚུལ་གཉིས་ཡོད་པའི་
ཕྱིར༑ ཡང་ཁ་ཅིག ཟབ་པ་དེ་ལ་ཆོས་ཀྱི་བདག་མེད་ཁོ་ནས་ཁྱབ་པར་འདོད་ནའང་མི་འཐད་པར་
ཐལ༑ དེ་ལ་ཤཱཀྱ་བློ་ལྟར་ལོངས་སྐུ་ཡང་ཡོད་པར་མ་ཟད་བདག་མེད་གཉིས་དང་དེ་རྟོགས་པའི་ཡེ་ཤེས་
གཉིས་ཀྱང་ཡོད་པའི་ཕྱིར་ཏེ། རྣམ་བཤད་ལས། རྟོགས་པ་ཕུན་ཚོགས་ནི་གང་ཟག་དང་ཆོས་ལ་བདག་
མེད་པའི་སྟོང་པ་ཉིད། ཅེས་པ་ནས། སྒྲ་ཙམ་ལས་ཇི་ལྟ་བ་བཞིན་དུ་ཤེས་མི་ནུས་པས་ཟབ་ཅིང་ཞེས་
གསུངས་བའི་ཕྱིར། ཁྱབ་སྟེ། གཞུང་འདིའི་རྟོགས་པ་ཕུན་ཚོགས་ནི་ཞེས་པའི་དོན་གྲུབ་པའི་ཕྱིར། ཡང་
ཁ་ཅིག་ན་རེ། ལོངས་སྤྲུལ་གཉིས་ཆོས་ཅན། རང་དོན་གྱི་སྐུར་ཐལ། རང་དོན་ཕུན་ཚོགས་ཀྱི་སྐུ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། དོན་གཉིས་ཕུན་ཚོགས་ཀྱི་སྐུ་ཡིན་པའི་ཕྱིར་ཏེ། དོན་གཉིས་
མཐར་ཕྱིན་གྱི་སྐུ་ཡིན་པའི་ཕྱིར། རྩ་བར་འདོད་ན། རང་དོན་ཆོས་སྐུར་ཐལ་ལོ། །འདོད་པའི་
ཕྱིར༑ འདོད་ན། གཞན་དོན་གཟུགས་སྐུ་མ་ཡིན་པར་ཐལ་ལོ། །ཡང་ཁ་ཅིག་ན་རེ། ཤཱཀྱ་བློས་བཤད་པ་
ལྟར་འཐད་པར་ཐལ། དེ་འདིར་བཤད་པའི་རྒྱུ་མཚན་ཡོད་པའི་ཕྱིར། འདོད་ན། རྐང་པ་གཉིས་པས་ཇི་
ལྟ་ཇི་སྙེད་མཁྱེན་པའི་ཡེ་ཤེས་ཆོས་སྐུ་གཉིས་མ་བསྟན་པར་ཐལ། དེས་ལོངས་སྤྲུལ་གཉིས་བཤད་པའི་
ཕྱིར་ན་མ་ཁྱབ་སྟེ། སྐུ་བཞི་འཆད་བྱེད་ཀྱི་གཞུང་མི་འགལ་བའི་ཕྱིར་ཏེ། མངོན་རྟོགས་རྒྱན་གྱི་ལུས་

34 གཞུང་དོན།ལེའུ་དང་པོའོ་མཐའ་དཔྱོད།
མདོར་བསྟན་དང་སྐབས་བརྒྱད་པ་ཡོད་པའི་ཕྱིར། རྩ་བར་འདོད་ན། རྣམ་བཤད་མི་འཐད་པར་ཐལ་
ལོ༑ ༑གཞན་ཡང༌། རྐང་པ་དང་པོ་ཕྱེད་དང་གཉིས་མངོན་རྗེས་ཡང་དག་གཉིས་དང་ལྟར་སྣང་གཉིས་
འཆད་བྱེད་ཀྱི་ལུས་ཀྱི་གཞུང་ལ་སྦྱར་ནས་བཤད་མི་རིགས་པར་ཐལ། དེ་སྤངས་རྟོགས་འཆད་བྱེད་ལ་
སྦྱར་རིགས་པའི་ཕྱིར། ཁྱབ་པ་སོང༌། འདོད་ན། སྤངས་རྟོགས་གཉིས་དང༌། དེ་བཞི་འཆད་བྱེད་ཀྱི་
གཞུང་ཡིན་པ་མེད་པར་ཐལ་ལོ། །འདོད་པའི་ཕྱིར་ན། འདོད་ན། བསྟན་བཅོས་ལས་བཤད་པར་ཁས་
བླངས་པ་མི་འཐད་པར་ཐལ་ལོ། །འདོད་པའི་ཕྱིར། དེས་གཞུང་གཞན་གྱིས་བཤད་ཚུལ་ཡང་ཤེས་པར་
གྱིས༑ ཡང་ཁ་ཅིག་ན་རེ། རྣམ་བཤད་ལུགས་ལ་རྐང་པ་ཕྱི་མ་གཉིས་ཀྱིས་གཟུགས་སྐུ་གཉིས་དངོས་སུ་
བསྟན་ལ་རྐང་པ་གཉིས་པས་གཟུགས་སྐུ་གཉིས་དངོས་སུ་མ་བསྟན་ཟེར་ན། འོ་ན། རྣམ་བཤད་གཞིར་
བཞག་ལ། སྐུ་མངའ་བ་ཀུན་ཏུ་བཟང་པོ་ཞེས་སྦྱར་ནས་གཟུགས་སྐུ་བཤད་དགོས་པ་མ་ཡིན་པར་
ཐལ༑ དམ་བཅའ་འཐད་པའི་ཕྱིར། འདོད་ན། སྐུ་ཞེས་པའི་འབྲུ་སྣོན་འཆད་བྱེད་ལ། རྣམ་བཤད་
ལས༑ དེ་གང་ལས་འགྲུབ་པའི་གཟུགས་སྐུ་རྣམ་པ་གཉིས་ལ་གཞན་དོན་ཕུན་ཚོགས་ཞེས་བྱ་སྟེ་ཞེས་
གསུངས་པ་མ་ཡིན་པར་ཐལ། འདོད་པའི་ཕྱིར། འདོད་ན། དེའི་འབྲུ་འཆད་བྱེད་མེད་པར་ཐལ། ཁྱོད་
ཀྱི་བློ་མིག་གཉིས་ཆར་ལོང་བར་ཡང་གསལ་ལོ། །བྱས་པ་ལ་ཁོ་ན་རེ། བསྡུས་དོན་སྐབས་སུ། རྣམ་
བཤད་ལས། བསྟོད་པ་ལ་ཞེས་སོགས་མི་འཐད་པར་ཐལ། འདོད་པའི་ཕྱིར་ན་མ་ཁྱབ་སྟེ། སོ་སོར་
བཤད་པ་ཙམ་ཡིན་གྱི་གཞུང་གཉིས་མི་འགལ་བར་བཤད་མ་ཐག་ཡིན་པའི་ཕྱིར། ཤཱཀྱས། འཇམ་
དབྱངས་དེ་ལ་ཕྱག་འཚལ་ནས་ནི་རྣམ་འགྲེལ་ལུགས་བརྒྱ་ལྡན་པ་རྣམ་པར་དབྱེ་བར་བྱ། ཞེས་གསུངས་
པའི་ཕྱིར། ཁྱབ་སྟེ། རྣམ་འགྲེལ་གྱི་ལུགས་བརྒྱ་ལྡན་ཚུལ་ཡོད་པའི་ཕྱིར། རིགས་པ་འདི་གོང་འོག་དུ་
མར་ཤེས་དགོས་ལ། དེ་བཞིན་དུ་བྱང་སེམས་བསྟོད་པར་སྦྱར་ཡང་མི་འགལ་ཚུལ་ལུས་རྣམ་གཞག་གི་
བཤད་པས་ཤེས་པར་གྱིས། ཡང་ཁ་ཅིག ལོངས་སྐུའི་མཚན་གཞིར་ལོངས་སྐུའི་ཕུང་པོ་ལྔ་ལ་བརྟེན་
ནས་བཏགས་པའི་ང་མི་འཇོག་ཟེར་ན། འོ་ན་རང་གི་གདགས་གཞི་ཕུང་པོ་ལྔ་ཚོགས་ལ་བརྟེན་ནས་

ལེའུ་དང་པོའོ་མཐའ་དཔྱོད 35
གཞུང་དོན།
བཏགས་པའི་ང་ཡིན་ན་ལོངས་སྐུ་མ་ཡིན་དགོས་པར་ཐལ་ལོ། །འདོད་པའི་ཕྱིར། འདོད་ན། དེ་འདྲའི་
ང་ལ་སྐྱེ་འཕགས་གང་ཡང་མི་སྲིད་པར་ཐལ། འདོད་པའི་ཕྱིར། འདོད་ན ཉན་ཐོས་ཀྱི་སྡེ་སྣོད་
ལས༑ ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་ལྟར་བརྗོད་པ་ལྟར། །དེ་བཞིན་ཕུང་པོ་
རྣམས་བརྟེན་ནས། །གང་ཟག་ཞེས་ནི་བརྗོད་པ་ཡིན། །ཞེས་གསུངས་པ་ལེགས་ལྡན་གྱིས་དྲངས་ནས་ང་
འཇོག་ཚུལ་བཤད་པ་མི་འཐད་པར་ཐལ་ལོ །འདོད་པའི་ཕྱིར། ཡང་ཁ་ཅིག་ན་རེ དེ་འདྲའི་ང་
བཏགས་ཙམ་ཁོ་ན་དགོས་ཟེར། ཡང་ཁ་ཅིག དེ་འདྲའི་ང་ལ་རྣམ་ཤེས་གཅིག་ཁོ་ན་དགོས་ཟེར་ན། གྲུབ་
མཐའ་འོག་མ་གསུམ་དང་རང་རྒྱུད་པའི་ལུགས་ལ་གང་ཟག་གི་རང་ལྡོག་བཏགས་ཡོད་ལྡན་མིན་འདུ་
བྱེད་དང༌། གཞི་ལྡོག་ལ་རྣམ་ཤེས་གཉིས་ལྟ་བུའི་རྫས་ཡོད་རེ་འཇོག་པ་མ་ཡིན་པར་ཐལ་ལོ། །དམ་
བཅའ་གཉིས་འཐད་པའི་ཕྱིར། འདོད་ན དགོངས་པ་རབ་གསལ་དང་འགལ་ལ། རིགས་པ་དང་ཡང་
འགལ་ཏེ།འོ་ན་དེ་འདྲའི་ང་ཆོས་ཅན། རང་གི་མཚན་ཉིད་ཀྱིས་མ་གྲུབ་པར་ཐལ། ཁྱོད་ཀྱི་བཏགས་
དོན་བཙལ་ན་མི་རྙེད་པའི་ཕྱིར། དེར་ཐལ། ཁྱོད་ཀྱི་བཏགས་དོན་བཙལ་བའི་ཚེ་གདགས་གཞི་གང་རུང་
ཞིག་ཁྱོད་དུ་འཇོག་པ་མ་ཡིན་པའི་ཕྱིར། རྟགས་སོང༌། མ་ཁྱབ་ན། ཐག་ཁྲའི་སྦྲུལ་དང་སྒྱུ་མའི་སྦྲུལ་
གཉིས་དང་ཁྱོད་ལ་བདེན་རྫུན་གྱི་ཁྱད་པར་མེད་པར་ཐལ། དེ་གཉིས་ཀྱི་འཁྲུལ་གཞི་གང་ཡང་དེ་གཉིས་
གང་དུ་མི་འཇོག་པ་ལྟར་ཁྱོད་ཀྱང་རང་གི་གདགས་གཞི་གང་གི་སྟེང་ནས་ཀྱང་མི་འཇོག་པར་འདྲ་བའི་
ཕྱིར༑ རྟགས་ཁས། ཁྱབ་ཅིང་འདོད་མི་ནུས་ཏེ། དེ་འདྲའི་སྦྲུལ་གཉིས་འཁོར་བར་མི་འཁོར་ཡང་ངེ་
འདྲའི་སོ་སྐྱེ་འཁོར་བར་འཁོར་བའི་ཕྱིར། ལམ་རིམ་ལས། དེ་དག་གི་ལུགས་ལ་ལམ་སྒོམ་པ་པོ་དང་
འཁོར་བར་འཁོར་མཁན་སོགས་ཀྱི་གང་ཟག་གི་ཐ་སྙད་འཇུག་པའི་དོན་ང་ཙམ་དང༌། ང་དེའི་མཚན་
གཞིར་ཀུན་གཞི་སོགས་འཇོག་པའི་ཚུལ་གཉིས་ཤེས་དགོས་སོ། །ཞེས་གསུངས་པའི་ཕྱིར། ཡང་ཁ་
ཅིག ངེས་པ་ལྔ་ལྡན་གྱི་ལོངས་སྐུའི་ཡིད་ཀྱི་རྣམ་ཤེས་ལོངས་སྐུར་ཁས་ལེན་པ་ལ། གཞན་དག་ན་
རེ༑ དེ་འདྲའི་རྣམ་ཤེས་ཆོས་ཅན། གཞན་དོན་གཟུགས་སྐུ་ཡིན་པར་ཐལ། ལོངས་སྐུ་ཡིན་པའི་ཕྱིར་ན་

36 གཞུང་དོན
ལེའུ་དང་པོའོ་མཐའ་དཔྱོད།
མ་ཁྱབ། ཁྱབ་པར་ཐལ། ལོངས་སྐུ་གཞན་དོན་གཟུགས་སྐུ་ཡིན་པའི་ཕྱིར་ན་ཡང་མ་ཁྱབ། ཁོ་རང་ལ་
འོ་ན། དེའི་རྣམ་མཁྱེན་དང་གྲུབ་བདེ་གཅིག་པའི་ང་ཆོས་ཅན། འཁོར་བྱང་འཕགས་ལ་མངོན་སུམ་དུ་
སྣང་བར་ཐལ། ལོངས་སྐུ་ཡིན་པའི་ཕྱིར། ཁྱབ་པ་ཁས། འཁོར་གསུམ། མ་ཁྱབ་ན་ཁྱབ་པར་
ཐལ༑ ལོངས་སྐུ་འཁོར་བྱང་འཕགས་ལ་མངོན་སུམ་དུ་སྣང་བའི་སྐུ་ཡིན་པའི་ཕྱིར། ཁྱབ་པ་
ཁས༑ འཁོར་གསུམ ཡང་ཁོ་ན་རེ། ལོངས་སྐུའི་ཡིད་ཀྱི་རྣམ་ཤེས་ཆོས་ཅན། ཁྱེད་ཀྱི་འཁོར་དུ་གྱུར་
པའི་བྱང་འཕགས་ཡོད་པར་ཐལ། ལོངས་སྐུ་ཡིན་པའི་ཕྱིར་ཟེར་ན་སྦྱོར་ལུགས་སྐྱོན་ཅན་ཏེ། འོ་
ན༑ བུམ་པའི་རང་དུས་སུ་བུམ་པ་ཆོས་ཅན། ཁྱོད་ཀྱི་རྒྱུ་ཡོད་པར་ཐལ། ཁྱོད་འབྲས་བུ་ཡིན་པའི་
ཕྱིར༑ ཁྱབ་པ་ཁས་ཤིང་ཤིན་ཏུ་མཚུངས་སོ། །ཡང་ཁ་ཅིག རྣམ་བཤད་ཀྱིས་ཇི་ལྟ་བ་རྟོགས་པའི་རྣམ་
མཁྱེན་ཟབ་པར་བཤད་པ་མི་འཐད་པར་ཐལ། དེ་རྒྱ་ཆེ་བར་འཐད་ལ་ཟབ་པར་མི་འཐད་པའི་
ཕྱིར༑ འཇུག་པ་ལས། ཟབ་མོ་སྟོང་བ་ཉིད་ཡིན་ཏེ། །ཡོན་ཏན་གཞན་རྣམས་རྒྱ་ཆེ་བ། །ཞེས་གསུངས་
པའི་ཕྱིར་ན་མ་ཁྱབ། འོ་ན། ཟབ་པར་བཤད་ན་ཟབ་མོའི་དེ་ཉིད་ཡིན་དགོས་པར་ཐལ་བ་དང་། དོན་དམ་
དུ་བཤད་ན་དོན་དམ་ཡིན་དགོས་པར་ཐལ་ལོ། །འདོད་པའི་ཕྱིར། འདོད་ན། དབུས་མཐའ་ལས། དོན་
དམ་ཐོབ་དང་སྒྲུབ་པ་དང་། །དོན་དམ་རྣམ་པ་གསུམ་དུ་འདོད། ཅེས་དོན་དོན་དམ་དང་ཐོབ་པ་དོན་དམ་
དང་སྒྲུབ་པ་དོན་དམ་གསུམ་དུ་བཤད་པའི་ཕྱི་མ་ལམ་ལ་མི་བྱེད་པར་ཐལ་ལོ། །འདོད་པའི་ཕྱིར། དེ་
བཞིན་དུ་རྣམ་གྲངས་མ་ཡིན་པའི་དོན་དམ་དང་། རྣམ་གྲངས་ཀྱི་དོན་དམ་གཉིས་རེ་རེ་ལ་ཡུལ་དེ་བཞིན་
ཉིད་རེ་དང༌། ཡུལ་ཅན་མཉམ་བཞག་ཡེ་ཤེས་སྔ་མ་ལ་དང༌། རྗེས་དཔག་གཅིག་ཕྱི་མར་བཤད་མི་
རིགས་པར་ཐལ་བ་སོགས་འཕེན་ནོ། །ཡང་ཁ་ཅིག འདིའི་དོན་གྱི་འོད་ཟེར་གསུང་ཁོ་ན་ལ་འཆད་ཟེར་
ན༑ སྐབས་འདིའི་རྒྱལ་བ་རྣམས་ཀྱིས་སྤྲོས་པའི་མཐོང་ན་ལེགས་པའི་འོད་ཟེར་དང་། ལྷའི་འོད་ཟིལ་
གནོན་གྱི་འོད་ཟེར་དང་སྒྲོལ་བའི་འོད་ཟེར་སོགས་རེ་རེ་ནས་ཆོས་ཅན། གསུང་ངག་ཡིན་པར་
ཐལ༑ སྐབས་འདིའི་འོད་ཟེར་ཡིན་པའི་ཕྱིར། དེར་ཐལ། སྐབས་འདིའི་འོད་ཟེར་དེ་དག་ཡོད་པའི་

ལེའུ་དང་པོའོ་མཐའ་དཔྱོད 37
གཞུང་དོན།
ཕྱིར༑ དེར་ཐལ། དེ་འདྲའི་འོད་ཟེར་མཐའ་ཡས་པས་གདུལ་བྱ་མཐའ་ཡས་འདུལ་བ་གང་ཞིག དེ་དག་
ཐོས་ནས་དད་ནའང་བདག་གིས་ཡོན་ཏན་ཆེན་པོའི་སངས་རྒྱས་མི་ཐོབ་བམ་སྙམ་པའི་ཐེ་ཚོམ་སེལ་ཅིང་
ཡིད་ཆེས་ཀྱི་བླ་མེད་དོན་གཉེར་སྐྱེ་བའི་ཕྱིར། དང་པོ་གྲུབ་སྟེ། མཁས་གྲུབ་ཐམས་ཅད་མཁྱེན་པའི་ཊི ཀ་
ཆེན་ལས། འདིར་སྐུ་གསུམ་དང་ཆོ་འཕྲུལ་གསུམ་དང་ཇི་ལྟ་བ་དང་། ཞེས་པ་ནས། གནས་དུ་མ་ཞིག་
བཤད་པར་བྱ་བ་ཡོད་མོད་ཅེས་དང༌། ཤཱཀྱས་ཀྱང༌། འཇམ་དབྱངས་དེ་ལ་ཕྱག་འཚལ་ནས་ནི་རྣམ་
འགྲེལ་ལུགས་བརྒྱ་ལྡན་པ་རྣམ་པར་དབྱེ་བར་བྱ། ཞེས་གསུངས་པའི་ཕྱིར་དང་། ལྷ་དབང་བློ་དང་ཀ་
ཤིས་མདོ་དུ་མ་དྲངས་ནས་བཤད་ལ། དཀོན་མཆོག་ཏཱ་ལ་ལས། དེ་དག་འགྲོ་བ་དེ་མཆོག་གི་ཏིང་ངེ་
འཛིན་འགྲོ་བ་ཀུན་ལ་མངོན་པར་སྒྲུབ་བྱེད་ཅིང་། །འོད་ཟེར་བསམ་གྱིས་མི་ཁྱབ་རབ་བཀྱེ་སྟེ། །འོད་ཟེར་
བཀྱེ་ནས་སེམས་ཅན་འདུལ་བར་བྱེད། །མཐོང་ན་ལེགས་པའི་འོད་ཟེར་རབ་གཏོང་ཞིང༌། །སེམས་ཅན་
ཇི་སྙེད་འོད་ཟེར་དེ་ཤེས་པ། །དེ་དག་མཐོང་ལེགས་དོན་མེད་མ་ཡིན་ཏེ། །བླ་ན་མེད་པའི་ཡེ་ཤེས་མཆོག་
གི་རྒྱུ། །ཞེས་པ་ནས། མིག་རྣམས་སྦྱོང་བའི་འོད་ཟེར་རབ་གཏོང་ཞིང༌། །དེ་ཚེ་ལོང་བས་སྣ་ཚོགས་
གཟུགས་རྣམས་མཐོང༌། །ཞེས་པ་ནས། འོད་ཟེར་སྒོ་མོ་དེ་དག་ལ་སོགས་པ། །དྲང་སྲོང་རྣམས་ཀྱི་བ་
སྤུའི་སྒོ་གཅིག་ནས། །འོད་ཟེར་གངྒཱའི་བྱེ་མ་སྙེད་འབྱུང་སྟེ། །ཀུན་ཀྱང་ལས་སྦྱོར་ཐ་དད་ཚུལ་ཅན་ནོ།
ཞེས་སོགས་ཀྱིས་འོད་ཟེར་སོ་སོའི་རྒྱུ་དང་བྱེད་ལས་ཀྱང་ཐ་དད་པར་བཤད་པའི་ཕྱིར། ཁྱབ་སྟེ། ཆོས་
གྲགས་ཀྱིས་ཀྱང་། ཀུན་ཏུ་བཟང་པོའི་འོད་ཟེར་དག །ཀུན་ནས་འཕྲོ། ཞེས་པའི་ཀུན་ནས་ཞེས་པའི་སྐད་
དོད་སམཱནྟ་ནི་སམ་ཀུན་དང་། ཨནྟ་མཐའ་དང་ཕྱོགས་དང་ཆ་སྟེ་འོད་ཟེར་ཆ་ཀུན་ནས་འཕྲོ་ཞེས་བཤད་
ན་ཆེས་འགྲིག་པའི་ཕྱིར་ཏེ། ཤཱཀྱས། འོད་ཟེར་དག་ནི་འོད་ཟེར་རྣམས་སོ། །ཞེས་འོད་ཟེར་དངོས་ལ་
བཤད་པའི་ཕྱིར་དང་། ཡང་དེ་ཉིད་ལས། གདུལ་བྱ་རྣམས་ལ་གཞན་གྱི་དོན་སྒྲུབ་པའི་ཐབས་ཀུན་ནས་
མ་ལུས་པར་འཕྲོ་བར་བྱེད། ཁྱབ་པར་བྱེད་པ་དེ་དག་ནི་འོད་ཟེར་ཀུན་ནས་འཕྲོ་བའོ། །ཞེས་གསུངས་པ་
ཤིན་ཏུ་གསལ་བའི་ཕྱིར། དེ་ཡང༌། གསུང་གི་འོད་ཟེར་ཁོ་ན་ལ་འཆད་ཟེར་ནའང་ཤིན་ཏུ་མི་འཐད་པར་

38 གཞུང་དོན།ལེའུ་དང་པོའོ་མཐའ་དཔྱོད།
ཐལ༑ འགྲེལ་བཤད་དེ་ལས། འདིར་ནི་དངོས་པོ་ཞེས་པ་ནས། འོད་ཟེར་དང་འདྲ་བས་ན་འོད་ཟེར་དག་
ཅེས་བྱའོ། །ཞེས་གསུངས་པའི་ཕྱིར། ཁྱབ་སྟེ འདིར་འདྲ་ཚུལ་སོགས་བཤད་ཟིན་པས་འོག་མ་ཡང་
དེར་སྦྱོར་ན་ཟློས་སྐྱོན་ཡོད་པའི་ཕྱིར། སྤྲོས་པས་ཆོག་གོ །རྩ་རྟགས་གཉིས་པ་གྲུབ་སྟེ། དཀོན་མཆོག་
ཏཱ་ལ་ལས། གང་དག་འོད་ཟེར་བྱེ་བ་འདི་ཐོས་ནས །དད་ཅིང་མོས་ལ་དང་བ་སྐྱེས་གྱུར་ན། །བདག་ནི་
ཡོན་ཏན་ཆེར་འགྱུར་མི་འགྱུར་ཞེས། །དེ་དག་དོགས་དང་སོམ་ཉི་མི་སྐྱེད་དོ། །ཞེས་གསུངས་པས་ན་
མཆོད་བརྗོད་འདི་བརྗོད་རེས་ཀྱིས་འོད་ཟེར་དེ་དག་ཀྱང་དྲན་པར་གྱིས་ཤིག་ཅེས་ཀུན་ལ་ཐལ་མོ་སྦྱོར་
འཚལ། དེ་ལས་གཞན་དུ་ན་རྒྱལ་བ་ལའང་སོ་སྐྱེ་དང་ཉན་རང་ལྟར་ཆོས་མ་གསུང་བར་དུ་གདུལ་བྱ་
རིགས་ལྔ་ག་འདུལ་བའི་ཆོ་འཕྲུལ་གསུམ་སོགས་ཀྱིས་འདུལ་ཚུལ་བསམ་མི་ཁྱབ་མེད་པར་ཐལ། ཡོད་
ན་བསམ་མི་ཁྱབ་ཀྱི་རྨད་བྱུང་གིས་མི་བསྟོད་པར་ཀུན་དང་ཐུན་མོང་བ་བརྗོད་པས་བསྟོད་པར་མི་འགྲོ་
བའི་ཕྱིར། དཔེར་ན། རྒྱལ་བས་ངག་སྨྲ་ཞེས་པ་བཞིན། འདོད་མི་ནུས་ཏེ། རྒྱལ་སྲས་དུས་སུ་ཚོགས་
མཐའ་ཡས་བསགས་ཤིང་སྨོན་ལམ་མཐའ་ཡས་བཏབ་པའི་འབྲས་བུ་ཡོད་པའི་ཕྱིར་སོགས་དུ་མ་
སྤྲོ༑ གལ་ཏེ་རྣམ་བཤད་ཀྱིས་དེ་ལྟར་དངོས་སུ་མ་གསུངས་པས་མི་འཐད་སྙམ་ན། འོ་ན། རྣམ་བཤད་
འདིར་དངོས་སུ་མ་བཤད་ཀྱང་རང་འགྲེལ་གྱིས་ཕྱོགས་སྒྲས་རྩོད་ལན་དང༌། གཏན་ཚིགས་གསུམ་གྱི་
སྐབས་ཀྱི་བཤད་པ་མང་པོ་དང༌། ཐམས་ཅད་མཁྱེན་པ་དང་རྣལ་འབྱོར་མངོན་སུམ་སྒྲུབ་པའི་རིགས་དང་
སྔགས་ཀྱི་ལམ་རིམ་དང་སྦྱར་ཏེ། སངས་རྒྱས་ཡེ་ཤེས་ཞབས་དང་གྲུབ་ཆེན་དཔལ་འཛིན་དང་མཆོག་
བརྙེས་པའི་པཎ་གྲུབ་དུ་མས་བཤད་པ་མཐའ་དག་སྤོང་རིགས་པར་ཐལ། དེ་དག་རྣམ་བཤད་འདིར་
དངོས་སུ་མ་བཀོད་ཅིང་བཀོད་ནའང་ཡིག་ཚོགས་འབུམ་སོགས་ལས་ཀྱང་ཆེ་ཡོང་བའི་ཕྱིར་སོགས་
བྱའོ༑ །ཡང་ཁ་ཅིག་ན་རེ། མངོན་རྟོགས་རྒྱན་གྱི་མཆོད་བརྗོད་ཀྱང་དེའི་ལུས་ཡིན་པར་ཐལ བསྟན་
བཅོས་འདིའི་མཆོད་བརྗོད་ལུས་ཡིན་པའི་རྒྱུ་མཚན་འཐད་པ་གང་ཞིག མཆོད་བརྗོད་དེས་ཀྱང་དངོས་པོ་
བརྒྱད་མཁྱེན་གསུམ་དུ་བསྡུས་ནས་བསྟོད་ཅིང་ལུས་ཀྱིས་ཀྱང་དེ་དག་རྒྱས་པར་བཤད་པའི་ཕྱིར་ན་མ་

ལེའུ་དང་པོའོ་མཐའ་དཔྱོད 39
གཞུང་དོན།
ཁྱབ་སྟེ། མངོན་རྟོགས་རྒྱན་ལ་ལུས་མདོར་བསྟན་ཟུར་བ་མེད་ན་དེ་ལྟར་འཐད་ཀྱང་དེ་ཡོད་ལ་བསྟན་
བཅོས་འདི་ལ་མཆོད་བརྗོད་དེ་ལུས་མ་བྱས་ན་ཡན་ལག་རྒྱས་བཤད་མེད་པར་འགྱུར་བའི་ཕྱིར། དེར་
ཐལ༑ ལུས་མ་བརྗོད་པར་ཡན་ལག་རྒྱས་བཤད་བྱེད་པ་རྟོགས་ལྡན་གྱི་ལུགས་མ་ཡིན་པའི་ཕྱིར་ཏེ། རྩོད་
རིགས་འགྲེལ་བ་དོན་རྣམ་འབྱེད་ལས། ཞི་འཚོས་རྟོགས་པ་དང་ལྡན་པ་རྣམས་རབ་ཏུ་བྱེད་པའི་ལུས་མ་
བརྗོད་པར་འཇུག་པར་མི་འགྱུར་བ་དེ་བས་ན་ཞེས་པ་ནས། ལུས་ཀྱང་བརྗོད་པར་བྱ་བ་ཡིན་ནོ་ཞེ་ན། དེ་
ལྟ་ཡིན་ཡང་ཞེས་སོགས་ནས་བཤད་ཟིན་པ་དེའི་ཕྱིར། དེ་སུན་དབྱུང་བ་ཉིད་ལུས་ཡིན་ནོ་ཞེས་གསུངས་
པའི་ཕྱིར། བྱས་པ་ལ་ཁོ་ན་རེ། དེ་ཆོས་ཅན། བསྟན་བཅོས་འདིའི་ལུས་མ་ཡིན་པར་ཐལ། མཆོད་
བརྗོད་ཡིན་པའི་ཕྱིར་ན་མ་ཁྱབ། འོ་ན། རྩ་ཤེས་ཀྱི་མཆོད་བརྗོད་ཆོས་ཅན། དེར་ཐལ། དེའི་
ཕྱིར༑ འཁོར་གསུམ། འདོད་ན། འགྲེལ་ཆེན་གསུམ་པ་དང་འགལ་ལོ།
དེས་ན་རང་ལུགས། སངས་རྒྱས་སའི་ཆོས་ཉིད་དང་སྤངས་པ་ཅི་རིགས་ཀྱིས་བསྡུས་པའི་སྐུ་ངོ་
བོ་ཉིད་སྐུའི་མཚན་ཉིད། དབྱེ་ན་རང་བཞིན་རྣམ་དག་གི་དེ་དང་གློ་བུར་རྣམ་དག་གི་དེ་གཉིས། ཁྱད་པར་
ལྔ་ལྡན་གྱི་གཟུགས་སྐུ་དེ་ལོངས་སྐུའི་མཚན་ཉིད། ཁྱད་པར་ལྔ་དང་ངེས་པ་ལྔ་མི་འདྲ། གདུལ་བྱ་འདུལ་
བའི་དོན་དུ་སྣ་ཚོགས་པར་སྤྲུལ་པའི་སྐུའི་རིགས་སུ་གནས་པའི་སྐུ་དེ་སྤྲུལ་སྐུའི་མཚན་ཉིད། དབྱེ་ན་
བཞི༑ ཇི་ལྟ་ཇི་སྙེད་ལ་གཟིགས་པ་མཐར་ཐུག་པའི་ཡེ་ཤེས་དེ། ཡེ་ཤེས་ཆོས་སྐུའི་མཚན་ཉིད། དབྱེ་
ན༑ གཉིས་དང་ལྔ་སོགས་ཡོད། རང་རྒྱུ་སངས་རྒྱས་ཀྱི་ཐུགས་རྗེ་ལ་བརྟེན་ནས་བྱུང་བའི་རྣམ་དཀར་གྱི་
ཡོན་ཏན་ཡིན་པ་དེ། རང་ཉིད་སངས་རྒྱས་ཀྱི་འཕྲིན་ལས་ཡིན་པའི་མཚན་ཉིད། ས་མཚམས་ལམ་མ་
ཞུགས་ནས་སངས་རྒྱས་སའི་བར་ན་ཡོད། དབྱེ་ན། བཅུ་གཉིས་དང་ཉེར་བཞི་དང་སུམ་ཅུ་སོགས་ཡོད་
དོ༑ ༑ཡང་ན་མདོ་སྡེ་རྒྱན་ལྟར་གནས་གྱུར་སྒོ་ནས་འཇོག་ལ་འོན་ཀྱང་འདིར་ཀུན་གཞི་མི་རུང་བས། ངེ་
གནས་གྱུར་ཚུལ་དྲང་དོན་དུ་བྱའོ།། །།
གཉིས་པ་འཆད་པར་འདི་ཉིད་ལས། སྐྱེ་བོ་ཕལ་ཆེར་ཕལ་ལ་ཆགས་ཤིང་ཤེས་རབ་རྩལ་མེད་

40 གཞུང་དོན།
ལེའུ་དང་པོའོ་མཐའ་དཔྱོད
པས་ན་ལེགས་བཤད་རྣམས། །དོན་དུ་མི་གཉེར་ཁོ་ནར་མ་ཟད་ཕྲག་དོག་དྲི་མ་དག་གིས་སྡང་བར་
ཡང༌༑ ༑ཡོངས་གྱུར་དེས་ན་བདག་ལ་འདི་ནི་གཞན་ལ་ཕན་པ་ཡིན་ཞེས་བསམ་པའང་མེད། །སེམས་ནི་
ཡུན་རིང་ལེགས་བཤད་གོམས་པ་ལྷུར་ལེན་སྐྱེད་ཕྱིར་འདི་ལ་དགའ་བ་སྐྱེས། །ཞེས་བྱུང་། གཞུང་དོན་
ནི༑ བསྟན་བཅོས་འདི་རྩོམ་པ་ལ་དགོས་པ་གཉིས་ཡོད་དེ། སྐྱོན་བཞི་ལྡན་གྱི་གཞན་ལ་མི་ཕན་ཡང་རང་
ལ་ལྟོས་པའི་དགོས་པ་དངོས་བསྟན་ཚིག་ཟིན་གང་ཞིག སྐྱོན་དེ་བྲལ་བའི་སྣོད་ལྡན་མང་པོར་ཕན་པ་
སོགས་གཞན་ལ་ལྟོས་པའི་དགོས་པ་མཐོང་པའི་ཕྱིར། དང་བོ་གྲུབ་སྟེ། སྐྱོན་བཞི་ལྡན་ལ་ཕན་པ་ཆེར་
དཀའ་བ་ནི། སྐྱེ་བོ་ཕལ་ཆེར་ནས། བསམ་པའང་མེད། །ཅེས་བྱུང་། རང་ལ་ལྟོས་པའི་དགོས་པ་
ནི༑ སེམས་ནི་ཞེས་སོགས་བྱུང༌། གཉིས་པ་གྲུབ་སྟེ། སྐྱེ་བོ་ཕལ་ཆེར་ཞེས་སྨོས་པས་ན་སྐྱོན་ལྡན་དེ་
འདྲ་ཕལ་ཆེར་ལ་མི་ཕན་ཀྱང་སྣོད་ལྡན་མང་པོ་ལ་ཕན་པ་ནི། གཞན་ལ་ཕན་པ་ཡིན་ཞེས་བསམ་པའང་
ཞེས་པས་བསྟན་ལ་འདིས་བསྟན་བཅོས་རྩོམ་པའི་རྒྱུ་སྙིང་རྗེ་ཡང་བཤད་ལ། སྙིང་རྗེའི་རྒྱུ་ནི་ཕྱོགས་གླང་
ལ་སྡང་བ་དང་ཕྲག་དོག་སོགས་དངོས་སུ་བསྟན་པའི་ཕྱིར་ཏེ། རྣམ་བཤད་ལས། སྙིང་རྗེ་བསྟན་བཅོས་
རྩོམ་པའི་རྒྱུར་བསྟན་པ་ཞེས་པ་ནས། སྙིང་རྗེ་རྩོམ་པའི་རྒྱུར་སྟོན་བཞེད་ནས་ཕྲག་དོག་ཅེས་
དང་༑ སེམས་པའང་ཞེས་སོགས་གསུངས་སོ་ཞེས་གསུངས་པའི་ཕྱིར།
མཐའ་ཅུང་ཟད་དཔྱད་ན་ཚིགས་བཅད་འདི་རྨ་འགྱུར་ལས་མཇུག་ན་ཡོད་པར་བརྟེན། ཁ་ཅིག་
འདི་རྣམ་འགྲེལ་གྱི་གཞུང་མིན་ཟེར། ལ་ལས་མཆོད་བརྗོད་དང་འདི་གཉིས་ལ་རང་འགྲེལ་མ་མཛད་པས་
གཉིས་ཀ་རྩ་བ་མིན་ཟེར་ན། འོ་ན། རྣམ་འགྲེལ་འདི་སྡེ་བདུན་གྱི་དང་པོ་དང་། རྩོད་རིགས་ཐ་མ་མ་ཡིན་
པར་ཐལ་ལོ། །སྡེ་བདུན་ཐོག་མར་རྣམ་འགྲེལ་ལ་མཆོད་བརྗོད་ཐུན་མོང་དུ་བྱས་ཤིང་། ཐ་མ་རྩོད་རིགས་
སོགས་སུ་མ་བྱས་པ་མ་ཡིན་པའི་ཕྱིར། རྟགས་ཁས། ཁྱབ་སྟེ། དེ་གཉིས་ཀྱི་དང་པོ་ལ་མཆོད་བརྗོད་
ཡོད་གཞན་ལ་མེད་པའི་རྒྱུ་མཚན་ཡོད་པའི་ཕྱིར། དཔེར་ན། བྱམས་ཆོས་ལྔ་བཞིན། རྩ་བར་འདོང་
ན༑ རྣམ་ངེས་རྣམ་བཤད་རྒྱལ་བའི་དགོངས་པ་རབ་གསལ་ལས། དེ་རྣམས་ཀྱི་དང་པོ་རྣམ་འགྲེལ་དང་ཐ་

ལེའུ་དང་པོའོ་མཐའ་དཔྱོད 41
གཞུང་དོན།
མ་རྩོད་རིགས་ཡིན་ནོ། །རྟོག་པའི་དྲ་བ་རྣམ་བསལ་ཞིང་། །ཞེས་པ་སྤྱིའི་མཆོད་བརྗོད་ཡིན་གྱི་ཞེས་
གསུངས་པ་མི་འཐད་པར་ཐལ་ལོ།།འདོད་པའི་ཕྱིར། གཞན་ཡང་བྲམ་ཟེ་ཆེན་པོ་ཤཾ་ཀ་ར་གྱི་འགྲེལ་
བཤད་ལས། རྟོག་པའི་དྲ་བ་རྣམ་བསལ་ཞིང༌།ཞེས་བྱ་བ་ལ་སོགས་པ་ནི་རབ་ཏུ་བྱེད་པ་ལ་གུས་པ་
སྐྱེད་པའི་དོན་དུ་ལྷ་དང་དྲང་སྲོང་གི་སྐྱེ་བོས་ཞབས་ཀྱི་པདྨ་ལ་ཕྱག་བྱས་པའི་བཅོམ་ལྡན་འདས་དེ་བཞིན་
གཤེགས་པ་ལ་ཕྱག་བྱེད་པའོ།། ཞེས་པ་ནས། སློབ་དཔོན་གྱིས་ཀྱང་རབ་ཏུ་བྱེད་པ་མཛད་པ་ན་ཞེས་
གསུངས་པ་མི་འཐད་པར་ཐལ། རབ་ཏུ་བྱེད་པ་མཛད་པ་ན་ཞེས་པས་འགྲེལ་པ་མ་ཡིན་པར་རྩ་བའི་རབ་
བྱེད་རྩོམ་དུས་ཕྱག་འཚལ་བར་བཤད་པ་མ་ཡིན་པའི་ཕྱིར་ཏེ། དམ་བཅའ་འཐད་པའི་ཕྱིར། འཁོར་
གསུམ། གཞན་ཡང་། ཤཱཀྱས། ཡ་རབས་དག་ནི་ཕལ་ཆེར་བསྟན་བཅོས་རྩོམ་པའི་ཐོག་མར་འདོད་
པའི་ལྷ་ལ་ཕྱག་བྱས་སོ། །དེ་བས་ན་སློབ་དཔོན་འདི་ཡང་ཞེས་གསུངས་པ་མི་འཐད་པར་ཐལ། རྣམ་
འགྲེལ་རྩོམ་པའི་ཐོག་མར་མཆོད་བརྗོད་མ་བཀོད་པའི་ཕྱིར། བྲམ་ཟེའི་འགྲེལ་བཤད་ལས། རྩོམ་པའི་
ཁྱད་པར་གྱིས་གཙོ་བོའི་དགོས་པ་སོགས་ནས། གོམས་པ་ཙམ་གྱིས་རབ་ཏུ་བཅུག་པ་ཉིད་རྩོམ་པའི་
འབྲས་བུ་ཡིན་པར་བཤད་པ་ནི། སྐྱེ་བོ་ཕལ་ཆེར་ཞེས་བྱ་བ་ལ་སོགས་པ་ཡིན་ནོ། །ཞེས་གསུངས་པ་མི་
འཐད་པར་ཐལ། འདི་རྩ་བའི་རྩོམ་པར་དམ་བཅའ་མ་ཡིན་པའི་ཕྱིར། ཁྱབ་སྟེ། འགྲེལ་པའི་རྩོམ་པར་
དམ་བཅའ་ཡིན་ན་དམིགས་བསལ་གྱི་ཚིག་དགོས་པའི་ཕྱིར་ཏེ། འོག་ཏུ་འགྲེལ་པའི་མཚམས་སྦྱོར་འདྲེན་
པ་ན། དེ་ཉིད་ལས། འགྲེལ་པས་དགོས་པ་བཤད་པ་ནི། དོན་དང་ཞེས་བྱ་བ་ལ་སོགས་པ་ཡིན་ནོ།
ཞེས་གསུངས་པའི་ཕྱིར། གཞན་ཡང༌། ཤཱཀྱས། ཚིགས་སུ་བཅད་པ་གཉིས་པ་སྐྱེ་བོ་ཕལ་ཆེར་ཞེས་བྱ་
བ་ལ་སོགས་པ་སྨོས་སོ། །ཞེས་གསུངས་པ་མི་འཐད་པར་ཐལ། འདིས་དེ་རྣམ་འགྲེལ་གྱི་ཚིགས་བཅད་
གཉིས་པར་མ་བསྟན་པའི་ཕྱིར་ཏེ། དེ་དེའི་ཚིགས་བཅད་གཉིས་པ་མ་ཡིན་པའི་ཕྱིར། རྟགས་
ཁས༑ གཞན་ཡང་ཤཱཀྱས། སེམས་པ་དང་སྙིང་རྗེ་འདི་གཉིས་ཀྱིས་ན་སེམས་ཡུན་རིང་ཞིང་དུས་རིང་པོ་
ནས་ཚད་མ་ཀུན་ལས་བཏུས་པའི་རྣམ་པར་གྱུར་པ་རྣམ་འགྲེལ་བྱ་བ་འདི་ལ་དགའ་བ་སྐྱེས་ཏེ། ཞེས་

42 གཞུང་དོན།ལེའུ་དང་པོའོ་མཐའ་དཔྱོད
གསུངས་པ་འདིས་ཚད་མ་ཀུན་བཏུས་ཀྱི་རྣམ་འགྲེལ་བྱ་བ་འདི་བཤད་པ་མི་འཐད་པར་ཐལ། ཚིགས་
བཅད་འདིའི་དུས་སུ་རྣམ་འགྲེལ་བྱ་ཞེས་དམ་བཅའ་བྱས་ཀྱང་རྣམ་འགྲེལ་བྱས་མ་ཟིན་པ་མ་ཡིན་པའི་
ཕྱིར༑ རྟགས་ཁས། འདི་སྐོར་ལ་བློ་གྲོས་གཉིས་དང་རྒྱན་གྱི་སྐོར་གྱི་རྩོད་ཚུལ་མང་བ་ཡ་མ་རིའི་འགྲེལ་
པ་དང་རིགས་རྒྱན་སོགས་སུ་ལྟོས། ཡང་ཁ་ཅིག་ན་རེ། སློབ་དཔོན་ཆོས་གྲགས་རྟོག་གེ་བ་ཡིན་ཟེར་བ་
དང་༑ ལ་ལས་ཐེག་ཆེན་གྱི་འཕགས་ལམ་ཐོབ་ཙམ་དུ་འདོད། འོ་ན། ཆོས་གྲགས་ཆོས་ཅན། ཁྱོད་ས་
བཅུའི་རྒྱས་སྲས་མ་ཡིན་པར་ཐལ། ཁྱོད་རྟོག་གེ་བ་དང་ས་ཐོབ་ཙམ་གང་རུང་ཡིན་པའི་ཕྱིར། རྟགས་
ཁས༑ འདོད་ན། ཁྱོད་རྒྱལ་སྲས་ཀུན་ཏུ་བཟང་པོའི་རྣམ་འཕྲུལ་དུ་ལན་དུ་མར་རྒྱལ་བས་ལུང་བསྟན་པར་
འཕགས་ཡུལ་གྱི་པཎ་གྲུབ་རྣམས་ལ་གྲགས་ཤིང་གྲུབ་པ་མ་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། ཛེ་ཏཱ་རིས་བདེ་གཤེགས་གཞུང་གི་རང་འགྲེལ་ལས་རྗེ་བཙུན་ཀུན་ཏུ་བཟང་པོའི་སྤྲུལ་བ་ཡིན་ནོ་
ཞེས་མཁས་པ་རྣམས་ཀྱིས་བསྔགས་པ་བརྗོད། ཅེས་དང༌། བོད་ཀྱི་མཁས་པ་དུ་མས་ཀྱང་དྲངས་བ་
མགོན་པོ་མངོན་བྱུང་རྒྱུད་ལས། པཎྚི་ཏ་རྣམས་ཀྱི་གཙོ་བོར་གྱུར་པ་ཆོས་ཀྱི་གྲགས་པ་ཞེས་པ་འདི་
དང་༑ སྐྱེས་བུ་དྲུག་བསྟན་པ་ལ་ཕན་པ་ཚངས་པར་སྤྱོད་པ་ལ་གནས་པ་རྣམས་ཀྱིས་གྲུབ་པ་འཐོབ་བོ་
ཞེས་དང༌། རང་རེའི་མཁས་པ་སྔ་མ་དག་གིས་ཀྱང་མགོན་པོ་མངོན་བྱུང་གི་རྒྱུད་ལས། དགེ་སློང་ཆོས་
ཀྱི་གྲགས་པ་ནི། །ཀུན་ཏུ་བཟང་པོའི་སྤྲུལ་པ་ཡིན། །ཞེས་དྲངས་པ་དག་ལྟར། རྣམ་བཤད་རྒྱལ་བའི་
དགོངས་པ་རབ་གསལ་ལས་ཀྱང་། ས་བཅུའི་དབང་ཕྱུག་རྒྱལ་སྲས་ཀུན་ཏུ་བཟང་པོ་ཉིད་དུ་གྲགས་པ་
སློབ་དཔོན་ཆོས་ཀྱི་གྲགས་པས་རབ་ཏུ་བྱེད་པ་སྡེ་བདུན་གྱི་སྒོ་ནས་གསལ་བར་མཛད་དོ་ཞེས་གསུངས་
པའི་ཕྱིར་དང༌། འཇམ་དཔལ་རྩ་རྒྱུད་ལས་ཀྱང༌། ཡི་གེ་དྷ་ཞེས་སྡོམ་བརྩོན་ཉིད། །ལྷོ་ཡི་ཕྱོགས་སུ་རྣམ་
པར་གྲགས། །ཕ་རོལ་རྒོལ་བ་བཟློག་ནས་ནི། །དེ་བཞིན་སྡོམ་བརྩོན་སྔགས་ཀྱང་འགྲུབ། །ཅེས་
གསུངས་པའི་ཕྱིར། བསྟན་བཅོས་འདི་གྲུབ་མཐའ་བཞི་བོ་གང་གི་ལུགས་ཞེ་ན། ཁ་ཅིག་ན་རེ། འདི་
མདོ་སྡེ་བའི་ལུགས་དང་འཁོར་ལོ་དང་པོ་ཁོ་ནའི་དགོངས་འགྲེལ་ཡིན་ཏེ། འདིས་འཁོར་ལོ་དང་པོའི་

ལེའུ་དང་པོའོ་མཐའ་དཔྱོད། 43
གཞུང་དོན།
བསྟན་དོན་འདུས་བྱས་མི་རྟག་པ་དང་གང་ཟག་གི་བདག་མེད་རྒྱས་པར་སྟོན་པའི་ཕྱིར་ཟེར་ན་མ་
ཁྱབ༑ རྟགས་གྲུབ་སྟེ། ལེའུ་གཉིས་པར། སྡུག་བསྔལ་འཁོར་བ་ཅན་ཕུང་པོ། །ཞེས་པ་ནས དེ་ནི་
རྟག་རྣམས་ལ་ཡོད་མིན། །ཞེས་དང༌། རེས་འགའ་བ་ཉིད་ཡིན་པས་ན། །སྡུག་བསྔལ་འདི་རྒྱུ་བཅས་
ཉིད་གྲུབ། །ཅེས་སོགས་དང༌། དེ་ནི་གཏན་དུ་བ་མིན་ཏེ། །རྒྱུ་ལ་འགག་སོགས་སྲིད་པའི་ཕྱིར། །ཞེས་
སོགས་ཀྱིས་བདེན་བཞིའི་ཁྱད་པར་དེ་ལྟར་བསྟན་པའི་ཕྱིར། རྩ་བར་འདོད་མི་ནུས་ཏེ། ཁྱོད་ཀྱིས་སེམས་
ཙམ་པ་ལྟར་ཆོས་ཀྱི་བདག་མེད་རྒྱས་པར་གཏན་ལ་འབེབས་པའི་ཕྱིར། དེར་ཐལ། ལེའུ་གསུམ་པ་
ལས༑ ཇི་ལྟ་ཇི་ལྟར་དོན་བསམས་པ། །ཞེས་པ་ནས། ཕྱི་རོལ་སྤྱོད་ལ་འཇུག་པར་མཛད། །ཅེས་པ་
དང་༑ དོན་རིག་གང་ཡིན། ཞེས་པ་ནས། རང་རིག་ཅེས་ནི་བཤད་པ་ཡིན། །ཞེས་དང་། ངེས་པར་བློ་
དང་ལྷན་ཅིག་ཏུ། །ཞེས་པ་ནས། མཁས་པ་རྣམས་ལ་བརྗོད་འདི་ཡོད། །ཅེས་པ་རྣམས་ཀྱི་བསྟན་དོན་སྒྲ་
ཇི་བཞིན་དུ་ཁས་ལེན་དུ་རུང་བའི་ཕྱིར། ཡང་ཁ་ཅིག་ན་རེ། བསྟན་བཅོས་འདི་ཆོས་ཅན། སེམས་ཙམ་
པའི་བསྟན་བཅོས་མ་ཡིན་པར་ཐལ། ཁྱེད་ཀྱི་རང་གཞུང་དང་མདོ་སྡེ་བའི་རང་གཞུང་གི་གཞི་མཐུན་ཡོད་
པའི་ཕྱིར་ན་མ་ཁྱབ་སྟེ དེ་ལྟར་ཡོད་ཀྱང་དགོངས་པའི་མཐིལ་སེམས་ཙམ་དུ་གནས་པའི་ཕྱིར། དེར་
ཐལ༑ དགོངས་འགྲེལ་གྱིས་འཁོར་ལོ་གསུམ་གྱི་དགོངས་པ་འགྲེལ་ཡང་དེ་དག་སེམས་ཙམ་དུ་འགྲེལ་
པ་གང་ཞིག བསྟན་བཅོས་འདིས་ཀྱང་དེ་ལྟར་འགྲེལ་པའི་ཕྱིར། དང་པོ་གྲུབ་སྟེ། དགོངས་འགྲེལ་
ལས༑ དང་པོར་ཝ་ར་ཎཱ་སིར། ཞེས་པ་ནས། དྲང་བའི་དོན་རྩོད་པའི་གཞིའི་གནས་སུ་གྱུར་
ལགས། ཞེས་པས་འདིར་བསྟན་འཁོར་ལོ་དང་པོ་དང་། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་
ཉིད་མ་མཆིས་པ་ལས་ཞེས་པ་ནས དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས། ཞེས་
པས་འདིར་བསྟན་འཁོར་ལོ་གཉིས་པ་དྲང་དོན་དུ་བཤད་ནས། བཅོམ་ལྡན་འདས་ཀྱིས་ཞེས་པ་
ནས༑ རྩོད་པའི་གཞིའི་གནས་སུ་གྱུར་པ་མ་ལགས་ཞེས་པས་འཁོར་ལོ་ཐ་མ་ལེགས་ཕྱེ་ངེས་དོན་དུ་
བཤད་པའི་ཕྱིར། གཉིས་པ་གྲུབ་སྟེ། དེ་ལྟར་འདིར་བསྟན་འཁོར་ལོ་དང་པོ་དྲང་དོན་དུ་བཤད་པ་གང་

44ལེའུ་དང་པོའོ་མཐའ་དཔྱོད། གཞུང་དོན
ཞིག གཉིས་པ་ཡང་དྲང་དོན་དུ་བཤད། གསུམ་པ་ངེས་དོན་དུ་བཤད་པའི་ཕྱིར། དང་པོ་གྲུབ་སྟེ། རྣམ་
འགྲེལ་ལེའུ་གསུམ་པ་ལས། དེས་དེ་ཉིད་དོན་བཏང་སྙོམས་ཅན། །ནས། ཕྱི་རོལ་སྤྱོད་ལ་འཇུག་པར་
མཛད། །ཅེས་གསུངས་པའི་ཕྱིར། རྟགས་ཕྱི་མ་གཉིས་ཀ་གྲུབ་སྟེ། དེ་ཉིད་ལས། གཟུང་དང་འཛིན་བའི་
རྣམ་པ་ལས། །མཚན་ཉིད་གཞན་ནི་ཡོད་མ་ཡིན། །དེས་ན་མཚན་ཉིད་སྟོང་པའི་ཕྱིར། །རང་བཞིན་མེད་
པ་རབ་ཏུ་བཤད། །ཅེས་གསུངས་པའི་ཕྱིར། ཡང་བོད་སྔ་མ་ཁ་ཅིག་ན་རེ། ཞི་འཚོ་ཡབ་སྲས་དང་རྒྱན་
མཁན་པོས་རྣམ་འགྲེལ་རིལ་བོའམ་རྣམ་འགྲེལ་ངོ་བོ་ཉིད་མེད་བར་སྨྲ་བའི་ལུགས་སུ་བཀྲལ་ཟེར་ན། ཇི་
ལྟ་ཇི་ལྟར་དོན་བསམ་པ། །སོགས་གཞུང་དུ་མས་གཙོ་བོར་གདུལ་བྱ་ངོ་བོ་ཉིད་མེད་པའི་དོན་རྟོགས་མི་
ནུས་པ་རྗེས་སུ་གཟུང་བའི་ཕྱིར། དངོས་པོ་བདེན་གྲུབ་བསྟན་པར་མི་འདོད་པར་ཐལ། དམ་བཅའ་འཐད་
པའི་ཕྱིར། འདོད་མི་ནུས་ཏེ། དབུ་མ་སྣང་བ་དང་རྒྱན་དང་འགལ་ཚུལ་འཆད་འགྱུར་ལྟར་ཡིན་པའི་ཕྱིར་
ཏེ༑ དེས་ན་དེ་དག་གིས་འདིའི་གཞུང་གི་ཆ་འགའ་ཞིག་ངོ་བོ་ཉིད་མེད་བའི་ལུགས་སུ་བཤད་པ་ཙམ་ཡིན་
པའི་ཕྱིར་ཏེ། རྣམ་བཤད་རྒྱལ་བའི་དགོངས་པ་རབ་གསལ་ལས། སློབ་དཔོན་རྒྱན་མཁན་པོས། གལ་ཏེ་
ཐམས་ཅད་ནུས་མེད་ན། །ཞེས་སོགས་ཀྱི་འགྲེལ་པར་ཆོས་ཐམས་ཅད་བདེན་སྟོང་དུ་སྒྲུབ་པའི་རྣམ་
གཞག་རྩ་བའི་དགོངས་པར་མཛད་ཅིང༌། ཞེས་དང༌། སློབ་དཔོན་ཞི་བ་འཚོའི་དགོངས་པ་དང་མཐུན་
པར་མཁས་པའི་དབང་པོ་ཀ་མ་ལ་ཤཱི་ལས་ཀྱང་ཞེས་པ་ནས། ཡང་དབུ་མའི་སྟོང་ཉིད་ཟུར་ཙམ་བསྟན་པ་
མ་གཏོགས་མགོ་མཇུག་ཀུན་ཏུ་དབུ་མའི་ལུགས་བསྟན་པར་མི་བཞེད་ཅིང་། དེ་ལྟར་གཞུང་གི་ཐོག་
མཐའ་ཀུན་གྱིས་དབུ་མའི་ལུགས་བསྟན་པར་འཆད་པ་ནི། ཁོ་བོ་ལ་གྲུབ་མཐའ་གོང་འོག་གང་གི་ཡང་
རྣམ་གཞག་མ་འདྲེས་པ་སོ་སོར་འབྱེད་པའི་ནུས་པ་མེད་པ་གསལ་བར་བསྒྲགས་པ་ཡིན་ནོ། །ཞེས་
གསུངས་པའི་ཕྱིར།
རང་ལུགས་ལ་བསྟན་བཅོས་འདིའི་གཞུང་ཡོངས་རྫོགས་གྲུབ་མཐའ་གཅིག་ལ་བཀྲལ་མི་རུང་
ཡང་དགོངས་པ་མཐའ་ཐུག་བཀྲལ་ཚུལ་དུ་མ་ཡོད་དེ། རྒྱན་མཁན་པོ་ཤེར་འབྱུང་བློ་གྲོས་ཀྱིས་ངོ་བོ་ཉིད་

45ལེའུ་དང་པོའོ་མཐའ་དཔྱོད། གཞུང་དོན།
མེད་པ་ཐལ་འགྱུར་བ་དང་། །ཞི་བ་འཚོ་ཡབ་སྲས་དང་ཛེ་ཏཱ་རིས་ངོ་བོ་ཉིད་མེད་པའི་དབུ་མ་རང་རྒྱུད་པ་
དང་༑ ལྷ་ཤཱཀ་གཉིས་ཆོས་མཆོག་དང་གསུམ་གྱིས་སེམས་ཙམ་དུ་བཀྲལ་བའི་ཕྱིར། ཕྱི་མ་གསུམ་གྱི་
ལུགས་འཐད་ལ་རྣམ་བདེན་རྫུན་གཉིས་ལས་ཆོས་མཆོག་ལྟར་གྱི་རྣམ་རྫུན་དང་། རྣམ་བདེན་བྱེད་ཚེ་སྣ་
ཚོགས་གཉིས་མེད་པ་ཛེ་ཏཱ་རིས་བཤད་པ་ལྟར་རིགས་ཏེ། བསྟན་བཅོས་འདིས་མདོ་སེམས་ཐུན་མོང་གི་
ལུགས་བཤད་པ་མང་ཡང་སེམས་ཙམ་པའི་ལུགས་གཙོ་བོར་བཤད་པའི་ཕྱིར་དང༌། འདི་དག་གི་ཤེས་
བྱེད་སྐབས་སོ་སོར་འཆད་པར་འགྱུར་རོ། །དེ་ལ་ཁོ་ན་རེ། འོ་ན། བསྟན་བཅོས་འདི་ཡོངས་རྫོགས་
སེམས་ཙམ་དུ་ཡང་བཀྲལ་མི་རུང་བར་ཐལ། དེ་ཡོངས་རྫོགས་གྲུབ་མཐའ་གཅིག་ཏུ་བཀྲལ་མི་རུང་བའི་
ཕྱིར༑ རྟགས་ཁས། འདོད་ན། བསྟན་བཅོས་འདི་སེམས་ཙམ་པའི་གཞུང་མ་ཡིན་པར་ཐལ། འདོད་པའི་
ཕྱིར་ན་མ་ཁྱབ་སྟེ། བསྟན་བཅོས་འདི་ལ་སེམས་ཙམ་པའི་གཞུང་གིས་ཁྱབ་ཀྱང་འདིའི་གཞུང་ལ་དེ་ལྟར་
ཁྱབ་མི་དགོས་པ་མངོན་སུམ་གྱིས་གྲུབ་པའི་ཕྱིར། དེར་ཐལ། འོག་ནས་འཆད་འགྱུར་ལྟར་ལུགས་བརྒྱ་
ཕྲག་སོགས་གཞུང་སོ་སོས་བཤད་པའི་ཕྱིར་ཏེ། ཤཱཀྱ་བློས། འཇམ་དབྱངས་དེ་ལ་ཕྱག་འཚལ་ནས་ནི་
རྣམ་འགྲེལ་ལུགས་བརྒྱ་ལྡན་པ་རྣམ་པར་དབྱེ་བར་བྱ། ཞེས་གསུངས་པའི་ཕྱིར།། །།
གཉིས་པ་བཤད་པ་ཉིད་འགོད་པ་ལ། ས་བཅད་ཆེན་མོ་ལྟར་རང་ཉིད་ཀྱིས་ཐར་པ་དང་ཐམས་
ཅད་མཁྱེན་པར་བགྲོད་པའི་ལམ་ངེས་ཐབས་དང༌། ཐབས་དེས་གཞན་རྗེས་སུ་འཛིན་པའི་ཐབས་བཤད་པ་
གཉིས། དང་པོ་ལ་ཀུན་བཏུས་བཤད་ཐབས་ཀྱི་གཙོ་བོ་ལྐོག་གྱུར་ངེས་པའི་ཐབས་དང༌། ཀུན་བཏུས་
མཆོད་བརྗོད་བཤད་པའི་སྒོས་སྟོན་པ་དངོས་སྟོབས་ཀྱི་སྒྲུབ་ཚུལ་དང་། སྒྲུབ་བྱེད་མཐར་ཐུག་མངོན་སུམ་
ཚད་མ་བཤད་པ་གསུམ། དང་པོ་ལ་རྗེས་དཔག་རྟེན་གྱི་སྒོས་བཤད་པ་དང༌། ལོག་རྟོག་བླུན་པོའི་རྟགས་
སུ་བསྟན་པ་གཉིས། དང་པོ་ལ་གཏན་ཚིགས་མདོར་བསྟན་པ་དང༌། རྒྱས་པར་བཤད་པ་གཉིས། ངང་
བོ་ལ་རང་དོན་རྗེས་དཔག་གི་རྟེན་གཏན་ཚིགས་ཐོག་མར་བཤད་པའི་རྒྱུ་མཚན་སྟོན་པར། རང་འགྲེལ་
ལས༑ དོན་དང་དོན་མ་ཡིན་པ་རྣམ་པར་འབྱེད་པ་ནི་རྗེས་སུ་དཔག་པ་ལ་བརྟེན་པ་ཡིན་པའི་ཕྱིར་ལ། དེ་

46 གཞུང་དོན
ལེའུ་དང་པོའོ་མཐའ་དཔྱོད
ལ་ལོག་པར་རྟོག་པས་དེ་རྣམ་པར་བཞག་པའི་ཕྱིར་བཤད་པ་ཞེས་བྱུང༌། རྟགས་ཡང་དག་གི་མཚན་ཉིད་
དབྱེ་བ གྲངས་ངེས་པའི་རྒྱུ བཟློག་ཟླ་གཏན་ཚིགས་ལྟར་སྣང་དང་བཅས་པ་འཆད་པར། ཕྱོགས་
ཆོས་དེ་ཆས་ཁྱབ་པ་ཡི། །གཏན་ཚིགས་དེ་ནི་རྣམ་གསུམ་ཉིད། །མེད་ན་མི་འབྱུང་ངེས་ཕྱིར་རོ། །གཏན་
ཚིགས་ལྟར་སྣང་དེ་ལས་གཞན། །ཞེས་པ་དང༌། རང་འགྲེལ་ལས། ཕྱོགས་ནི་ཆོས་ཅན་ནོ། །ཞེས་པ་
ནས༑ རག་མ་ལས་པའི་ངོ་བོ་རྣམས་ནི་ལྷན་ཅིག་འབྱུང་བར་ངེས་པ་མེད་པའི་ཕྱིར་རོ། །ཞེས་བྱུང་།
འདི་ལ་འཕྲོས་དོན་དང་གཞུང་དོན་དང༌། མཐའ་དཔྱད་པ་གསུམ། དང་པོ་ནི། འདི་ངག་བཀའ་
དང་ཚད་མ་མདོ་ལས་འཕྲོས་ཚུལ་ཡོད་དེ། བཅོམ་ལྡན་འདས་ཀྱིས། དགེ་སློང་དག་གམ་མཁས་རྣམས་
ཀྱིས༑ བསྲེག་བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་
ཡི་གུས་ཕྱིར་མིན། །ཞེས་གཞལ་བྱའི་གནས་གསུམ་དཔྱད་གསུམ་གྱིས་དག་ནས་ལེན་དགོས། གུས་པ་
ཙམ་དང་འདོད་པ་ཙམ་གྱིས་མི་རུང་བར་བཤད་པའི་དོན་རིགས་པའམ་རྒྱུ་མཚན་ནམ་རྟགས་ཡང་དག་ལ་
ཚུལ་གསུམ་ཚང་བ་ཞིག་དགོས་ཞེས་འཆད་པར། ཚད་མ་མདོར། རང་དོན་ནི། ཚུལ་གསུམ་རྟགས་
ལས་དོན་མཐོང་ཡིན། །ཞེས་བཤད་པའི་ཚུལ་གསུམ་པའི་རྟགས་ཀྱི་མཚན་ཉིད་དང་དབྱེ་བ་འཆད་པར་
འདིར། ཕྱོགས་ཆོས་དེ་ཆས་ཁྱབ་པ་ཡི། །གཏན་ཚིགས་དེ་ནི་རྣམ་གསུམ་ཉིད། །ཅེས་བྱུང༌། བཅོམ་
ལྡན་འདས་ཀྱིས། འདི་ཡོད་པས་ན་འདི་འབྱུང་ཞེས་པའི་འབྲེལ་བ་དང༌། མདོ་ལས། དགེ་སློང་དག་
གང་ཅུང་ཟད་ཀུན་འབྱུང་བའི་ཆོས་ཡིན་པ་དེ་ཐམས་ཅད་འགོག་པའི་ཆོས་ཅན་ཡིན་ནོ་ཞེས་པས་རྟགས་
ཡང་དག་ལ་བསྒྲུབ་བྱའི་ཆོས་ཀྱིས་གཏན་ཚིགས་ལ་ཁྱབ་པར་བསྟན་པ་འཆད་པར། ཀུན་བཏུས་
ལས༑ སོ་སོར་བཀག་པའི་མི་འཁྲུལ་པ། །གང་ཕྱིར་འབྲེལ་བ་ལ་ལྟོས་ཡིན། །ཞེས་བཤད་པའི་དོན་
འདིར་རྟགས་ཡང་དག་གསུམ་ལས་གཞན་ལ་མེད་ཅེས་འཆད་པར། མེད་ན་མི་འབྱུང་ངེས་ཕྱིར་རོ།
ཞེས་བྱུང༌། ཀུན་བཏུས་ལས༑ ཚུལ་རེ་རེ་དང་གཉིས་གཉིས་པ །རྟགས་དོན་མིན་པར་དོན་གྱིས་
བྱས༑ ༑ཞེས་བཤད་པས་གཏན་ཚིགས་ལྟར་སྣང་འཆད་པར། གཏན་ཚིགས་ལྟར་སྣང་དེ་ལས་

47ལེའུ་དང་པོའོ་མཐའ་དཔྱོད། ཕྱོགས་སྒྲ
གཞན། །ཞེས་བྱུང༌། བཤད་ཚུལ་དེ་ལྟར་འཐད་དེ། ཤཱཀྱས། ཚིགས་སུ་བཅད་པ་འདིས་ནི་རྟགས་ཀྱི་
མཚན་ཉིད་དང་གྲངས་ངེས་པ་དང༌། ངེས་པའི་རྒྱུ་དང༌། མི་མཐུན་ཕྱོགས་ལས་བཟློག་པ་བཤང་
དེ༑ ཞེས་པ་ནས། རྣམ་གསུམ་ཞེས་བྱ་བ་ནི་གྲངས་ངེས་པའོ། །མེད་ན་མི་འབྱུང་ངེས་ཕྱིར་རོ། །ཞེས་བྱ་
བ་ནི་གྲངས་ངེས་པའི་རྒྱུ་སྟེ་ཞེས་སོགས་གསུངས་པའི་ཕྱིར།
ཕྱོགས་སྒྲ།
རང་འགྲེལ་གྱི་གཞུང་དོན་བསྡུས་ཙམ་བཀོད་ན། སྐབས་འདིར་ཆོས་ཅན དོན་ལྔས་བཤང་པ་
ཡིན་ཏེ། ཕྱོགས་ཆོས་ཀྱི་སྒྲ་དོན་བཤད་པ་དང༌། དེ་ཆས་ཁྱབ་པའི་དོན་དང༌། གཏན་ཚིགས་གསུམ་གྱི་
དོན་དང་འབྲེལ་བའི་སྒོ་ནས་གཉིས་སུ་བཤད་པ། དེ་ལ་རྩོང་སྤངས་ཤེས་བྱེད་དང་ལྔ་ཡོང་པའི་
ཕྱིར༑ དང་པོ་ནི། རང་འགྲེལ་ལས། ཕྱོགས་ནི་ཆོས་ཅན་ནོ། །ཞེས་པ་ནས། མ་ཡིན་ཏེ་བཤད་པར་བྱའོ་
ཞེས་བྱུང༌། གཉིས་པ་འཆད་པར། རང་འགྲེལ་ལས། དེའི་ཆ་ནི་ཞེས་པ་ནས། ཕྱོགས་ཀྱི་ཆོས་ཀྱང་
བཤད་པ་ཡིན་ནོ། །ཞེས་གསུངས། གསུམ་པ་འཆད་པར། རང་འགྲེལ་ལས། དེ་དག་ནི་འབྲས་བུ་
དང༌༑ ཞེས་པ་ནས། ཡོད་པ་ཅན་ཞེས་བཤད་པ་ཡིན་ནོ་ཞེས་བྱུང༌། བཞི་པ་ནི། རང་འགྲེལ་ལས། ངེ་
ལ་གཉིས་ནི་དངོས་པོ་སྒྲུབ་པ་ཡིན་ལ། གཅིག་ནི་དགག་པའི་གཏན་ཚིགས་ཏེ། ནས། ངེ་ནི་ངེའི་བདག་
ཉིད་ཡིན་པའི་ཕྱིར་རོ། །ཞེས་བྱུང༌། ལྔ་པ་ནི། རང་འགྲེལ་ལས། གལ་ཏེ་དེའི་བདག་ཉིང་ཡིན་
ན༑ ཞེས་པ་ནས། རག་མ་ལས་པའི་ངོ་བོ་རྣམས་ནི་ལྷན་ཅིག་འབྱུང་བའི་ངེས་པ་མེད་པའི་ཕྱིར
རོ༑ ༑ཞེས་བྱུང༌། འདི་རྣམས་ཀྱི་ལྷག་མ་འོག་ཏུ་འཆད་ལ། འདིར་ཕྱོགས་ཆོས་ཀྱི་སྒྲ་དོན་མདོ་རྩ་འགྲེལ་
དང་དར་ཊི ཀ་རྣམ་ངེས་རྩ་འགྲེལ་དང་འགྲེལ་བཤད་འཐད་ལྡན་དང་དར་ཊི ཀ་དང་འདིའི་རང་འགྲེལ་
འགྲེལ་བཤང་དག་ལ་བརྟེན་ནས་ཅུང་ཟད་བཤད་ན། ཕྱོགས་ཆོས་ཀྱི་ཕྱོགས་ངོས་བཟུང་བ་དང་། གཏན་

48 ཕྱོགས་སྒྲ
ལེའུ་དང་པོའོ་མཐའ་དཔྱོད
ཚིགས་དེའི་ཆོས་ཡིན་ན་ཐུན་མོང་མ་ཡིན་པར་ཐལ་བ་སྤངས་པ་གཉིས
དང་པོ་ལ། དངོས་དང་དགོས་མེད་ཀྱི་རྩོད་སྤངས་གཉིས། དང་པོ་ནི། ཚང་མ་མདོ་
ལས༑ གང་ཞིག་བསྒྲུབ་བྱའི་ཆོས་ཀྱི་རྟགས། །དེ་ལྟར་སྣང་བ་ཕལ་ཆེ་བས། །ཞེས་སོགས་ཀྱི་འདིར་
བསྒྲུབ་བྱའི་ཆོས་ཞེས་པ་དང་། དེའི་རང་འགྲེལ་ལས། གང་གི་ཕྱིར་ཕྱོགས་ཆོས་རྣམ་པ་དགུར་བསྟན་པ་
དེའི་ཕྱིར། དེ་ཉིད་སྔར་བརྟག་པར་བྱའོ་ཞེས་པའི་ཕྱོགས་ཆོས་ཞེས་པ་གཉིས་དོན་གཅིག་ལ། འདིར་
ཕྱོགས་ཆོས་ཞེས་པའི་ཕྱོགས་དེ་ཆོས་དང་ཆོས་ཅན་གྱི་སྤྱི་ལ་བྱེད་པར་ཐལ། རྟོག་གེའི་གཞུང་
ལས༑ ཆོས་དང་ཆོས་ཅན་ཚོགས་པའི་སྤྱི་ནི་བསྒྲུབ་བྱ་དང་ཕྱོགས་ཞེས་དེ་ལྟར་གྲགས་པའི་ཕྱིར། མ་
གྲུབ་ན། གྲགས་པས་གནོད་ལ། འདོད་ན། ཕྱོགས་ཀྱི་ཆོས་གྲུབ་ན་བསྒྲུབ་བྱ་གྲུབ་པར་ཐལ་ལོ། །ཆོས་
དང་ཆོས་ཅན་ཚོགས་དོན་གྱི་ཆོས་གྲུབ་པ་དང་ཚོགས་དོན་གྲུབ་དགོས་པའི་ཕྱིར། མ་གྲུབ་ན། ཁྱད་གཞི་
མ་གྲུབ་པར་ཁྱད་ཆོས་གྲུབ་པར་ཐལ་བའི་སྐྱོན་ཡོད་པས་ཁེགས་སོ། །འདོད་ན། གཏན་ཚིགས་ཕྱོགས་
ཆོས་མ་ཡིན་པར་ཐལ་ལོ། །ཞེས་པའི་རྩོད་ཚུལ་ནི། མདོའི་རང་འགྲེལ་ལས། རེ་ཞིག་ཅི་སྟེ། ཕྱོགས་
ཀྱི་ཆོས་སུ་འགྱུར་ཞེ་ན་ཞེས་དང༌། ཤཱཀྱས། མདོ་ལས་ཕྱོགས་ཆོས་ཞེས་བཤད་པ་ཕྱོགས་ནི་ཆོས་དང་
ཆོས་ཅན་གྱི་སྤྱི་ལ་བྱ་ན་གཏན་ཚིགས་ནི་སྤྱིའི་ཆོས་ཉིད་ཡིན་པར་ཕྱིར་རྒོལ་བ་ལ་མ་གྲུབ་བོ །འོན་ཏེ་
གྲུབ་ན་རྗེས་སུ་དཔག་པ་དོན་མེད་དོ་ཞེ་ན་ཞེས་གསུངས། འདིའི་སྤྱི་ནི་ཚོགས་སྤྱི་ཡིན་ལ་དེ་བཞིན་
དུ༑ འཐད་ལྡན་ལས། འདིར་ཕྱོགས་ནི་བསྒྲུབ་བྱའི་ཆོས་དང་ཆོས་ཅན་གྱི་སྤྱི་ཡིན་པས། ཞེས་པ་
ནས༑ བསྒྲུབ་པར་བྱ་གཞན་ཅི་ཞིག་ཡོད། །ཅེས་བྱུང༌། དེ་ལ་སྐྱོན་དེ་མེད་པར་ཐལ། རྟགས་ཚུལ་དང་
པོ་འཆད་པའི་ཕྱོགས་སྒྲ་དང་བསྒྲུབ་བྱའི་སྒྲ་ནི་ཚོགས་དོན་ལ་བྱས་ན་སྐྱོན་དེ་ལྟར་ཡོད་ཀྱང༌། འདིར་ཤེས་
འདོད་ཆོས་ཅན་ལ་བཏགས་ནས་བྱེད་པ་ཙམ་ཡིན་པའི་ཕྱིར་དང་ཆོས་ཅན་ཕྱོགས་མཚན་ཉིད་པ་དང་
བསྒྲུབ་བྱར་ཡང་མི་འདོད་པའི་ཕྱིར་རོ། །ཇི་སྐད་དུ་མདོའི་རང་འགྲེལ་ལས ཇི་ལྟར་མི་འགྱུར། ཆོས་
ཅན་ནི་གྲུབ་ཟིན་བའི་ཕྱིར་སྒྲུབ་པར་མི་འདོད་པས་ན་ཉེས་པ་མེད་དོ་ཞེས་དང༌། དེའི་དོན་འཆང་

ལེའུ་དང་པོའོ་མཐའ་དཔྱོད 49
ཕྱོགས་སྒྲ
བར།༑ རྣམ་ངེས་ལས། ཕྱོགས་ཆོས་མཐུན་ཕྱོགས་ཡོད་མེད་དང༌། ཞེས་པའི་རང་འགྲེལ་ལས། ཕྱོགས་
ནི་ཆོས་ཅན་ནོ་ཞེས་དང༌། ཤཱཀྱས། ཕྱོགས་ནི་ཆོས་ཅན་ནོ་ཞེས་བྱ་བ་སྨོས་ཏེ་ཉེ་བར་བརྟགས་པའི་ཕྱིར་
རོ་སྙམ་དུ་བསམ་པ་ཡིན་ནོ་ཞེས་དང༌། འཐད་ལྡན་ལས། དེའི་ཕྱིར་ཕྱོགས་ཀྱི་སྒྲ་དངོས་ཀྱི་དོན་ལ་འཇུག་
པར་འདོད་པ་ནི་མ་ཡིན་ནོ་ཞེས་དང༌། ཕྱོགས་ནི་ཆོས་ཅན་ནོ་ཞེས་སྨོས་ཏེ་ཕྱོགས་ཀྱི་སྒྲས་ནི་འདིར་ཆོས་
ཅན་བརྗོད་པ་ཡིན་ནོ་ཞེ་གསུངས་པའི་ཕྱིར།
གཉིས་པ་ལ་རྩོད་པ་དང་ལན་གཉིས། དང་པོ་རྩོད་མཁན་ནི་ཆ་བའི་པ་ཊི ཀ་ཆེན་ཉི་ཟེར་
ལས་ས་དབང་ཕྱུག་སྡེ་ཡིན་གསུངས། ཕྱོགས་ལྷ་དང་བསོད་ནམས་གྲགས་པས་པཎྚི་ཏ་སུརྱ་བར་འདོད་
དོ༑ ༑སུརྱ་ཐེང་བོ་མདོ་དང་རྣམ་འགྲེལ་ངེས་ཀྱི་ཕྱོགས་སྔར་འདོད་ན་མི་འཐད་པར་ཐལ། དེ་ལོ་ཙྪ་བ་བློ་
ལྡན་ཤེས་རབ་དང་རྣམ་བཤད་ལྟར་བརྩད་པར་བཤད་པའི་ཕྱིར། ཁྲི་རིན་པོ་ཆེ་ཤེས་རབ་དར་གྱི་སྡེ་བདུན་
སྤྱི་དོན་ལུང་རིགས་བང་མཛོད་ལས། རྩོད་བ་འདི་པཎྚི་ཏ་སུརྱ་ཐེང་བོས་ལོ་ཙྪ་བ་བློ་ལྡན་ཤེས་རབ་ལ་
འཕངས་པ་ཡིན་ཞེས་གཏམ་རྒྱུད་ཁ་ཅིག་ལས་གྲགས་འདུག་གོ་ཞེས་གསུངས་པའི་ཕྱིར། དབང་ཕྱུག་སྡེ་
ཡང་རྣམ་འགྲེལ་ངེས་ཀྱི་ཕྱོགས་སྔའི་མཚན་གཞིར་རུང་ཡང་དེ་ཁོ་ན་མ་ཡིན་ཏེ། མདོའི་རང་འགྲེལ་གྱིས་
ཀྱང་བཀག་པའི་ཕྱིར་རོ། །དེས་ན་རྣམ་འགྲེལ་ངེས་སོགས་ཀྱི་ཕྱོགས་སྔའི་གཙོ་བོ་སློབ་དཔོན་དབང་ཕྱུག་
སྡེ་ཡིན་ཏེ། གཏན་ཚིགས་ཐིགས་པའི་འགྲེལ་པར་ཨ་ཚ་ཊས། འདིར་སློབ་དཔོན་གྱིས་བཤད་པ་ལ་
དབང་ཕྱུག་སྡེ་སྤོངས་པའི་ལན་བཏབ་པར་འདོད་པས་ཕྱོགས་སྔ་མ་ནི་གལ་ཏེ་དགོས་པ་མེད་པའི་ཕྱིར་
ཞེས་བྱ་བ་ལ་སོགས་པ་སྨོས་ཏེ། ཞེས་དང༌། ཛྙ་ན་ཤྲིས་རྣམ་ངེས་འགྲེལ་བཤད་ལས་ཀྱང༌། འདིར་སློབ་
དཔོན་དབང་ཕྱུག་སྡེ་ན་རེ། དགོས་པ་མེད་པའི་ཕྱིར་གདགས་པར་མི་བྱའོ་ཞེ་ན་ཞེས་གསུངས་པའི་
ཕྱིར༑ ཁོ་ན་རེ། ཤེས་འདོད་ལ་ཕྱོགས་ཞེས་གདགས་མི་རིགས་པར་ཐལ། སྒྲ་རིག་ལས། དགོས་པ་
མེད་པར་གཙོ་བོ་ཡི། །སྒྲ་དོན་ལས་འདས་འདོད་མ་ཡིན། །ཞེས་བཤད་པ་ལྟར་རིགས་པ་གང་
ཞིག འདིར་ཡང་དགོས་པ་མེད་པའི་ཕྱིར། ཞེས་རྩོད་ཚུལ། རང་འགྲེལ་གཉིས་ལས། གལ་ཏེ་དགོས་

50 ཕྱོགས་སྒྲ།
ལེའུ་དང་པོའོ་མཐའ་དཔྱོད
པ་མེད་པའི་ཕྱིར་ཉེ་བར་གདགས་པར་མི་བྱའོ་ཞེ་ན་ཞེས་བྱུང་། ཤཱཀྱས་ཕ་རོལ་པོས་ཐེ་ཚོམ་གྱི་བསམ་པ་
ཡིན་ནོ་ཞེས་སོ། །འདིས་རྩོད་མཁན་ཡོད་པར་གསལ་ལོ། །ལན་ནི་རྩོད་གཞི་སྒྲ་ལྟ་བུ་ལ་སྒྲ་མི་རྟག་པར་
སྒྲུབ་པའི་ཕྱོགས་སྒྲས་བཏགས་པ་དགོས་མེད་མ་ཡིན་པར་ཐལ། དེ་ལྟར་བཏགས་པའི་ངགོས་པ་ཡང་
ཡོད་པ་གང་ཞིག རྒྱུ་མཚན་ཡང་ཡོད་པའི་ཕྱིར། རྟགས་དང་པོ་གྲུབ་སྟེ། དེ་སྒྲུབ་ཀྱི་ཤེས་འདོད་ཆོས་
ཅན་ལ་དེ་སྒྲུབ་ཀྱི་ཕྱོགས་སྒྲས་བཏགས་ན་ཕྱོགས་ཀྱི་གདགས་གཞིར་གོ་ནས་ཆོས་ཅན་ཐམས་ཅང་ཀྱི་ཆོས་
དེ་སྒྲུབ་ཀྱི་ཕྱོགས་ཆོས་སམ་རྟགས་ཡིན་པར་གྲུབ་པ་ཁེགས་པའི་ཕྱིར། དེར་ཐལ། དེ་ལ་ངེ་སྒྲུབ་
ཕྱོགས་མིང་གིས་མ་བཏགས་པར་ཆོས་ཅན་ཞེས་བཏགས་ན་རྩོད་གཞི་ཆོས་ཅན་དང་མཐུན་དཔེ་ཆོས་ཅན་
བུམ་པའི་ཆོས་མིག་ཤེས་ཀྱི་གཟུང་བྱ་ལ་ཡང་དེ་སྒྲུབ་ཀྱི་རྟགས་སམ་ཕྱོགས་ཆོས་ཚང་བའི་སྐྱོན་ཡོང་པའི་
ཕྱིར༑ དེར་ཐལ། དེ་སྒྲུབ་ཀྱི་ཆོས་ཅན་གྱི་ཆོས་ལ་མིག་ཤེས་ཀྱི་གཟུང་བྱ་དང་སོགས་སྒྲས་ཚོགས་པ་
འཇོག་པའི་ཕྱིར། དེར་ཐལ། མདོར་ན་མིག་ཤེས་ཀྱི་གཟུང་བྱ་སྒྲ་མི་རྟག་སྒྲུབ་ཀྱི་ཚུལ་དང་པོ་དང་། སྒྲ་
རྟག་སྒྲུབ་ཀྱི་ཡང་ཕྱོགས་ཆོས་ཡིན་པར་ཐལ་བའི་སྐྱོན་ཡོད་པའི་ཕྱིར། དེར་ཐལ། མིག་ཤེས་ཀྱི་གཟུང་བྱ་
དེ་སྒྲ་མི་རྟག་སྒྲུབ་ཀྱི་ཆོས་ཅན་གྱི་ཆོས་གང་ཞིག དེ་སྒྲ་རྟག་སྒྲུབ་ཀྱི་ཆོས་ཅན་གྱི་ཆོས་ཡིན་པའི་
ཕྱིར༑ དང་པོ་གྲུབ་སྟེ། དེ་དེ་སྒྲུབ་ཀྱི་མཐུན་དབེ་ཆོས་ཅན་གྱི་ཆོས་ཡིན་པའི་ཕྱིར། དེར་ཐལ། ངེ་ངེ་སྒྲུབ་
ཀྱི་མཐུན་དཔེ་ཆོས་ཅན་བུམ་པའི་སྟེང་དུ་འགོད་ཚུལ་དང་མཐུན་པར་གྲུབ་པའི་ཕྱིར། དེར་ཐལ། བུམ་པ་
མིག་ཤེས་ཀྱི་གཟུང་བྱ་ཡིན་པའི་ཕྱིར། རྒྱན་ལས། ཉེ་བར་བཏགས་པ་དང་བྲལ་བའི་ཆོས་ཅན་སྨོས་པས་
ནི་བསྒྲུབ་བྱའི་ཆོས་ཅན་ཉིད་དུ་མི་འགྲུབ་བོ། །ཆོས་མི་མཐུན་པ་ཅན་གྱི་དཔེའི་ཆོས་ཀྱི་ཆོས་ཞེས་བྱ་བར་
ཡང་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། ཆོས་མི་མཐུན་པ་ཅན་གྱི་ཞེས་པའི་དོན་ཡོད་པའི་
ཕྱིར༑ རྟགས་གཉིས་པ་གྲུབ་སྟེ། དེ་དེ་སྒྲུབ་ཀྱི་མི་མཐུན་དཔེ་ཆོས་ཅན་གྱི་ཆོས་ཡིན་པའི་ཕྱིར། དེར་
ཐལ། དེ་དེ་སྒྲུབ་ཀྱི་མི་མཐུན་དཔེ་ཆོས་ཅན་བུམ་པའི་སྟེང་དུ་གྲུབ་པའི་ཕྱིར། ཇི་སྐད་དུ་རྣམ་ངེས་རང་
འགྲེལ་ལས། མ་ཡིན་ཏེ་ཆོས་ཅན་ཐམས་ཅད་ཀྱི་ཆོས་ཡིན་པ་དགག་པའི་ཕྱིར་ཏེ། ཞེས་པ་ནས། དེ་

ལེའུ་དང་པོའོ་མཐའ་དཔྱོད། 51 ཕྱོགས་སྒྲ
ལྟར་ཡིན་དང་མིག་གིས་གཟུང་བ་ཡིན་པའི་ཕྱིར་ཞེས་བྱ་བ་ལ་སོགས་པ་སྤངས་པ་ཡིན་ནོ། །ཞེས་
དང་རང་འགྲེལ་ལས་ཀྱང༌། ཆོས་ཅན་གྱི་ཆོས་ཐམས་ཅད་ཅེས་པ་མ་ཡིན་པ་གཞན་འདྲ་ལ། འཐང་
ལྡན་ལས། ཆོས་ཅན་ཐམས་ཅད་ཀྱི་ཞེས་སྨོས་ཏེ། ཐམས་ཅད་ཀྱི་སྒྲ་ནི་བྱེ་བྲག་མེད་པར་བརྗོང་པ་ཡིན་
ནོ༑ ༑དེས་ན་དོན་འདི་ཡིན་ཏེ། ཆོས་ཅན་གང་ཡང་རུང་བའི་ཆོས་གང་ཡིན་པ་དེ་གཏན་ཚིགས་ཡིན་པར་
བཀག་པ་ནི་ཉེ་བར་གདགས་སུ་རུང་བའི་ཆོས་ཅན་རྟོགས་པའི་དགོས་པ་ཡིན་ནོ། །ཞེས་གསུངས་པའི་
ཕྱིར༑ གོང་གི་རྩ་རྟགས་གཉིས་པ་དེ་ལྟར་འདོགས་པའི་རྒྱུ་མཚན་ཡོད་པར་ཐལ། སྒྲ་ངེ་ངེ་སྒྲུབ་ཀྱི་
ཕྱོགས་ཀྱི་གདགས་གཞིའི་ཆའམ་ཡ་གྱལ་གཅིག་ཡིན་པའི་ཕྱིར། ཁྱབ་སྟེ། གདགས་གཞིའི་ཆ་ལ་ངེའི་
མིང་འདོགས་པ་འཇིག་རྟེན་ན་གྲགས་པས་གྲུབ་པའི་ཕྱིར་ཏེ། དཔེར་ན རས་ཡུག་གི་ཕྱོགས་གཅིག་
ཚིག་པ་ལ་རས་ཡུག་ཚིག་ཅེས་ཟེར་གྱི་ལྭ་བ་ཚིག་མི་ཟེར་བ་ལྟར་དེ་སྒྲུབ་ཀྱི་སྐབས་འདིར་ཡང་ཕྱོགས་
དངོས་ཚོགས་དོན་དང་རྩོད་གཞི་དང་ཆོས་གཉིས་ལ་བཏགས་ནས་འཇུག་གི་དེ་སྒྲུབ་ཀྱི་དཔེ་རྟགས་ལ་ངེ་
སྒྲུབ་ཀྱི་ཕྱོགས་ཞེས་མི་འདོགས་པའི་ཕྱིར་དང༌། དེས་ན་ཚུལ་དང་པོའི་ཕྱོགས་སྒྲ་ཕྱོགས་ཆོས་སམ་
རྟགས་སྒྲུབ་བ་དང་འགྲེལ་པས་རྩོད་གཞིར་མི་འཁྲུལ་བའི་ཕྱིར་ཏེ། ཚད་མ་མདོར། བསྡུས་པ་བསྒྲུབ་བྱ་
ཡིན་པའི་ཕྱིར། །ཆོས་དང་ཆོས་ཅན་ཁ་ཡར་བ། །དངོས་སུ་མིན་ཡང་དེ་ཕྱོགས་གཅིག །ཡིན་ཕྱིར་
བསྒྲུབ་བྱར་བཏགས་ནས་བརྗོད །ཅེས་དང༌། །དེའི་རང་འགྲེལ་ལས། ཡན་ལག་གི་དོན་ཆོས་ཙམ་དང་
ཆོས་ཅན་ཁ་ཡར་བ་ལ་ནི་ཉེ་བར་བཏགས་ནས་ཡིན་པར་བརྗོད་དོ། །དེའི་ཆོས་ཡིན་པའི་ཕྱིར་ཉེས་པ་མེང་
དོ༑ ༑དཔེར་ན། རས་ཡུག་ཚིག་གོ་ཞེས་བྱ་བ་བཞིན་ནོ། །ཞེས་གསུངས་པའི་དོན་འཆང་པར། རང་
འགྲེལ་གཉིས་ལས། དེའི་ཕྱོགས་གཅིག་ཡིན་པས་དེར་ཉེ་བར་གདགས་སུ་རུང་བའི་ཆོས་ཅན་ཡིན་པར་
རྟོགས་པར་བྱ་བའི་ཕྱིར་རོ། །ཞེས་དང༌། ཤཱཀྱས། སྤྱི་ཡན་ལག་དག་ལ་ཉེ་བར་འདོགས་པའི་རྒྱུ་
ནི༑ དེའི་ཕྱོགས་གཅིག་ཉིད་ཡིན་ནོ། །དེ་ལྟར་མ་ཡིན་ན་ཐམས་ཅད་ཉེ་བར་འདོགས་པར་འགྱུར་རོ་ཞེས་
དང་༑ འཐད་ལྡན་ལས། གང་ཞིག་གང་གི་ཕྱོགས་གཅིག་ཡིན་པ་དེ་ལ་དེའི་རང་བཞིན་ཉེ་བར་འངོགས་

52 ཕྱོགས་སྒྲ
ལེའུ་དང་པོའོ་མཐའ་དཔྱོད།
པ་ཡིན་གྱི་སྣམ་བུའི་ཕྱོགས་གཅིག་ཚིག་པ་ལ་ལྭ་བ་ཚིག་གོ་ཞེས་ཉེ་བར་གདགས་པ་མེང་ངོ་ཞེས་
གསུངས་པའི་ཕྱིར།
ཉེ་བའི་རིགས་པས་ཀྱང་རྩོད་གཞིར་གོ་མི་ནུས་པ་ནི། ཁོ་ན་རེ། སྒྲ་མི་རྟག་པར་སྒྲུབ་པའི་ཆོས་
ཅན་གྱི་ཆོས་ཞེས་པའི་ཆོས་ཅན་གྱི་སྒྲ་དེ་རྩོད་གཞི་ལས་མཐུན་དཔེ་ཆོས་ཅན་ལ་མི་འཇུག་པར་
ཐལ༑ ཆོས་ཞེས་བརྗོད་ཙམ་གྱིས་ཀྱང་ཁྱད་གཞི་ཆོས་ཅན་གཅིག་འགྲུབ་ལ། འདིར་ཆོས་ཅན་གྱི་ཆོས་
ཞེས་སྨོས་པ་ན་ཆོས་ཅན་ཞེས་ལྷག་པོ་སྨོས་པའི་ཤུགས་ཀྱིས་རྩོད་གཞི་ཁོ་ན་ལ་ཉེ་བའི་ཕྱིར། དེར་
ཐལ༑ སྒྲ་དེ་དེ་སྒྲུབ་ཀྱི་བསྒྲུབ་བྱ་སྒྲུབ་པའི་གཞིར་བློ་ལ་གནས་པའི་ཕྱིར། དེས་ན་ཆོས་ཅན་ཁྱད་པར་ཅན་
བསྒྲུབ་བྱའི་ཆོས་ཅན་ཡིན་པར་འགྲུབ་པའི་ཕྱིར་ཟེར་ཏེ། ཇི་སྐད་དུ་རང་འགྲེལ་གཉིས་ལས། གལ་ཏེ་
ཆོས་ཞེས་བརྗོད་པས་ཀྱང་ཆོས་ཅན་ཡིན་པར་གཞི་ལྟ་གྲུབ་སྟེ། ཆོས་ཅན་ཞེས་སྨོས་པའི་ཤུགས་ཀྱིས་ཉེ་
བ་ཡིན་པའི་ཕྱིར་བསྒྲུབ་པར་བྱ་བའི་ཆོས་ཅན་ཡིན་པར་གྲུབ་པོ་ཞེ་ན་ཞེས་གསུངས་ལ་འདིའི་གཞི་ལྟ་
ཞེས་པ་ནི། ཁྱད་གཞི་དེ་ལྟ་ཞེས་པ་ཡིན་ཞིང༌ཤཱཀྱས། ཆོས་ཅན་གྱི་ཆོས་ཞེས་པའི་ཤུགས་ཀྱིས་འདིར་
ཉེ་བ་ཞེས་དང༌། འཐད་ལྡན་ལས། གྲུབ་བཞིན་དུ་ཡང་ཆོས་ཅན་ཞེས་སྨོས་པའི་ནི་ཁྱད་པར་ཅན་གྱི་ཆོས་
ཅན་ངེས་པར་རྟོགས་པར་འགྱུར་རོ་ཞེས་དང་། རྗེས་སུ་དཔག་པའི་དུས་སུ་བསྒྲུབ་བྱའི་ཆོས་ཀྱི་གཞི་ཉིང་
དུ་བློ་ལ་གནས་པས་ན་བསྒྲུབ་བྱའི་ཆོས་ཅན་ནི་ཉེ་བ་ཡིན་ནོ་ཞེས་སོགས་སོ། །ལན་ནི་སློབ་དཔོན་ན་
རེ༑ དེ་ལྟར་སྨོས་པས་དེ་སྒྲུབ་ཀྱི་ཆོས་ཅན་ཁྱད་པར་ཅན་དུ་རྟོགས་པ་དང་དེ་སྒྲུབ་ཀྱི་རྩོད་གཞི་ཁོ་ན་ཉེ་བ་
མ་ཡིན་པར་ཐལ། དེ་སྒྲུབ་ཀྱི་ཆོས་ཅན་ཞེས་པའི་མིང་དོན་གཉིས་ཀ་དེ་སྒྲུབ་ཀྱི་མཐུན་དཔེ་ཆོས་ཅན་བུམ་
པ་ལ་ཡང་ཉེ་བའི་ཕྱིར། དེར་ཐལ། བུམ་པ་དེ་དེ་སྒྲུབ་ཀྱི་སྐབས་ཀྱི་ཆོས་ཅན་ཡིན་པའི་ཕྱིར། དེས་ན་
མིག་ཤེས་ཀྱི་གཟུང་བྱ་དེ་སྒྲུབ་ཀྱི་ཚུལ་དང་པོར་ཐལ་ལོ། །ཇི་སྐད་དུ་རང་འགྲེལ་གཉིས་ལས། མ་ཡིན་
ཏེ་དཔེའི་ཆོས་ཅན་ཡང་ཉེ་བ་ཡིན་པའི་ཕྱིར་རོ། །ཞེས་གསུངས་པའི་ཕྱིར།
ཟློས་པའི་རིགས་པས་ཀྱང་རྩོད་གཞི་ཁོ་ནར་གོ་མི་ནུས་པ་ནི། ཁོ་ན་རེ། དེ་སྒྲུབ་ཀྱི་ཆོས་ཅན་གྱི་

ལེའུ་དང་པོའོ་མཐའ་དཔྱོད 53 ཕྱོགས་སྒྲ།
ཆོས་ཞེས་པའི་སྒྲ་དེ་དེ་སྒྲུབ་ཀྱི་རྩོད་གཞི་ཁོ་ནར་འཇུག་ལ་དེ་སྒྲུབ་ཀྱི་མཐུན་དཔེར་མི་འཇུག་པར་
ཐལ༑ དེ་སྒྲུབ་ཀྱི་རྟགས་ཚུལ་དང་པོ་འཆད་པའི་སྐབས་སུ་རྟགས་དེ་དེ་སྒྲུབ་ཀྱི་མཐུན་དཔེ་ལ་ཡོད་པར་
བསྟན་པ་ལ་དགོས་པ་མེད་པའི་ཕྱིར། དེར་ཐལ། དེ་ཆས་ཁྱབ་ཅེས་དེ་སྒྲུབ་ཀྱི་རྗེས་ཁྱབ་སྟོན་པའི་ཚིག་
ལས་གཏན་ཚིགས་དེ་དེ་སྒྲུབ་ཀྱི་མཐུན་དཔེ་ཆོས་ཅན་ལ་ཡོད་པར་རྟོགས་ནུས་པའི་ཕྱིར་ན། སླར་ཡང་
ཆོས་ཅན་གྱི་ཆོས་ཞེས་པས་ཀྱང་མཐུན་དཔེ་ལ་ཡོད་པར་བསྟན་ན་ཟློག་པར་འགྱུར་བས། དེ་ལྟར་ཟློས་
པར་གོ་བའི་ཤུགས་ཀྱིས་ཆོས་ཅན་གྱིས་ཆོས་ཞེས་རང་མིང་གིས་སྨོས་པའི་ཕྱིར་བསྒྲུབ་པའི་ཆོས་ཅན་
ཡིན་པར་བཟུང་རིགས་པའི་ཕྱིར ། ཞེས་ཁོའི་རྩོད་ཚུལ་ནི འདིའི་རང་འགྲེལ་ལས། དེ་ཆས་ཁྱབ་པ་
ཞེས་བྱ་བས་དཔེ་ཆོས་ཅན་ལ་ཡོད་པར་གྲུབ་པས་ཆོས་ཅན་གྱི་ཆོས་སྨྲས་པའི་ཕྱིར་བསྒྲུབ་པར་བྱ་བའི་
ཆོས་ཅན་ཡིན་པར་ཡོངས་སུ་གཟུང་ངོ་ཞེ་ན་ཞེས་དང༌། རྣམ་ངེས་ལས་ཀྱང༌། མཐུན་པའི་ཕྱོགས་ལ་
ཡོད་པར་བརྗོད་པས་སོགས་དང༌། འཐད་ལྡན་ལས། དཔེའི་ཆོས་ཅན་འཛིན་ན་སོགས་དང་ཤཱ ཀྱས། དེ་
ཆས་ཁྱབ་པ་ཞེས་པ་ནས། དེ་ལྟ་བས་ན་ཆོས་ཅན་ཞེས་སྨོས་པ་ནི་དཔེའི་ཆོས་ཅན་ཡིན་བར་ཡོངས་སུ་
གཟུང་བའི་ཕྱིར་མ་ཡིན་ཏེ་དོན་མེད་པའི་ཕྱིར་རོ། །འོན་ཀྱང་ཆོས་ཅན་ཞེས་པའི་ཤུགས་ཀྱིས་བསྒྲུབ་པར་
བྱ་བའི་ཆོས་ཅན་ཡིན་པར་ཡོངས་སུ་གཟུང་ངོ་ཞེས་གསུངས ལན་ནི་དེ་ལ་སློབ་དཔོན་འདི་ན་རེ། རྩོད་
པ་དེ་ཤིན་ཏུ་མི་འཐད་པར་ཐལ། དེ་སྒྲུབ་ཀྱི་རྟགས་བྱས་པ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་
རྟོགས་ན་མཐུན་དཔེ་བུམ་པ་ལ་ཡོད་པར་རྟོགས་པས་ཁྱབ་པ་ཡང་མི་འཐད་པ་གང་ཞིག ཚིག་སྔ་མས་
བསྟན་པར་གྲུབ་ཟིན་པ་སླར་བསྟན་ན་ཟློས་སྐྱོན་འོངས་པས་ཁྱབ་པ་ཡང་མི་འཐད། ཤུགས་ཀྱིས་རྟོགས་
དགོས་ན་རྟོགས་དཀའ་བའི་སྐྱོན་གསུམ་ཡོད་པའི་ཕྱིར། དང་པོ་དེར་ཐལ། རྗེས་ཁྱབ་གྲུབ་ན་བསྒྲུབ་བྱ་
གྲུབ་མི་དགོས་པའི་ཕྱིར། དེར་ཐལ བྱས་པ་མི་རྟག་པ་ཁོ་ན་ལ་ཡོད་པར་ངེས་ནས་བུམ་པ་མི་རྟག་པར་
མ་རྟོགས་པ་ཡོད་པའི་ཕྱིར། རྣམ་བཤད་ལས། མཐུན་ཕྱོགས་ཁོ་ན་ལ་ཡོད་པར་གྲུབ་ན་མཐུན་དཔེ་ལ་
ཡོད་པར་གྲུབ་པས་མ་ཁྱབ་པར་ཐལ། རྗེས་ཁྱབ་གྲུབ་ན་བསྒྲུབ་བྱ་གྲུབ་མི་དགོས་པའི་ཕྱིར། ཞེས་

54 ཕྱོགས་སྒྲ།
ལེའུ་དང་པོའོ་མཐའ་དཔྱོད
གསུངས། གཉིས་པ་མ་གྲུབ་ན། སློབ་དཔོན་ཕྱོགས་གླང་གིས། རྗེས་དཔག་བྱ་དང་དེ་མཐུན་ལ། །ཡོད་
དང་མེད་ཉིད་ལ་མེད་པའོ། །ཞེས་གསུངས་པའི་ཚུལ་གསུམ་སྟོན་པའི་སྒྲ་ཟློས་སྐྱོན་ཅན་དུ་ཐལ། དེས་
ཚུལ་གཉིས་པ་སྟོན་པ་ན་མཐུན་ཕྱོགས་ཁོ་ན་ལ་ཡོད་པར་བསྟན་ནས་མི་མཐུན་ཕྱོགས་ལ་མེད་པར་གྲུབ་
ཟིན་པའི་ཕྱིར། ཁྱབ་པ་ཁས། རྟགས་སླ། བྱས་པ་ལ་ཁོ་ན་རེ། དེའི་སྐྱོན་མེད་དེ། དེ་ལྟར་བསྒྲུབས་ཟིན་
ཀྱང་ཁྱབ་པ་གཅིག་བརྗོད་པས་ཀྱང་གཉིས་པ་འཕེན་པའི་ཚུལ་གྱིས་སྦྱོར་བའི་དབྱེ་བ་བསྟན་པའི་ཆེད་དུ་、
བསྒྲུབས་ཟིན་ཀྱང་བསྣན་ནས་དེ་ལྟར་བསྟན་པའི་ཕྱིར་ཟེར་ན། འོ་ན། ཆོས་ཅན་གྱི་ཆོས་ཞེས་པ་དང་དེ་
ཆས་ཁྱབ་པ་གཉིས་ལའང་ཟློས་སྐྱོན་མེད་པར་ཐལ། མཐུན་དཔེ་ལ་ཡོད་པར་གྲུབ་ཟིན་ཀྱང་དེ་ཉིད་ཡང་
བསྣན་ནས་སམ་ཟློས་ནས་བཤད་པ་ནི་ངེས་པའི་ཕྱིར་ཡིན་ནམ་སྙམ་པའི་དོགས་པ་མི་ཆོད་པའི་
ཕྱིར༑ རང་འགྲེལ་ལས། གྲུབ་བཞིན་དུ་བསྣན་པའི་ཕྱིར་ཡང་སྨོས་པ་ཡིན་པར་དོགས་པར་འགྱུར་
ཏེ༑ མཐུན་པ་ཁོ་ན་ལ་ཡོད་པ་ཞེས་བྱ་བས་མི་མཐུན་པའི་ཕྱོགས་ལས་བཟློག་པ་གྲུབ་མོད་ཀྱི་བསྒྲུབ་པར་
བྱ་བ་མེད་པ་ལ་མེད་པ་སྨོས་པ་བཞིན་ནོ། །ཞེས་གསུངས་པའི་ཕྱིར། རྟགས་གསུམ་པ་གྲུབ་སྟེ། ཤེས་
འདོད་དང་མཐུན་དཔེ་ཆོས་ཅན་གཉིས་ལ་གཙོ་ཕལ་དང་ཤེས་འདོད་ལ་བྱ་བ་ངེས་པ་དག་གིས་ཤུགས་ལ་
རྟོགས་དགོས་ན་རྟོགས་དཀའ་བའི་ཕྱིར་ཏེ། སྒྲས་དངོས་སུ་མ་བསྟན་པའི་དོན་ནི་རྟོགས་དཀའ་བའི་ཕྱིར་
རོ༑ ༑རང་འགྲེལ་ལས། ཤུགས་ཀྱིས་དོན་གོ་ན་རྟོགས་པར་དཀའ་བ་ཡོངས་སུ་སྤངས་པའི་ཕྱིར་ཕྱོགས་
ཞེས་སྨོས་པ་ཡིན་ནོ། །ཞེས་དང༌ཤཱཀྱས། སྒྲ་མེད་པའི་དོན་ལ་བདག་ཉིད་ཀྱིས་རྗེས་སུ་འབྲངས་པ་ནི་
རྟོགས་པར་དཀའ་འོ་ཞེས་གསུངས་པའི་ཕྱིར། ཕྱིར་ཡང་ཞེས་པའི་ཡང་སྒྲའི་དོན་ཡོད་དེ། བཤད་ཟིན་
བསྡུ་བ་དང་མ་བཤད་པ་བསྡུས་ཚུལ་གཉིས་ཡོད་པའི་ཕྱིར། དང་པོ་གྲུབ་སྟེ། ཤཱཀྱས། ཡང་ཞེས་བཤང་
ཟིན་པ་བསྡུ་བར་བྱ་བ་ཡིན་ནོ། །ཞེས་སོ། །གཉིས་པ་གྲུབ་སྟེ། སརྻ་པནྜི་ཏ་ན་རེ། ཕྱོགས་ཞེས་
བཏགས་པ་དང་ཆོས་ཅན་ཞེས་སྨོས་པ་གཉིས་ཀ་མི་འཐད་པས་ན་ཤེས་འདོད་ཆོས་ཅན་གྱི་ཆོས་ཞེས་
བརྗོད་རིགས་པར་ཐལ། དེ་ལྟར་བརྗོད་ན་མི་འཁྲུལ་བའི་ཕྱིར་ཟེར་བའི་རྩོད་ཚུལ་ནི། ཤཱཀྱས། གལ་ཏེ་

55ལེའུ་དང་པོའོ་མཐའ་དཔྱོད། ཕྱོགས་སྒྲ།
ཕ་རོལ་པོ་ཉེ་བར་བཏགས་པ་ཡང་མི་བྱ་ལ་ཆོས་ཅན་ཞེས་སྨོས་པར་ཡང་མི་བྱའོ། །འོ་ན་ཅི་ཞེ་ན། ཤེས་
པར་འདོད་པའི་ཆོས་ཅན་གྱི་ཆོས་ཞེས་བརྗོད་པར་བྱའོ་ཞེས་སྨྲ་བར་འགྱུར་ན་ཞེས་བྱུང༌། དེ་ལ་ཤཱཀྱ་བློ་
ན་རེ། དེ་ལ་མ་ཁྱབ་པར་ཐལ། དེ་ལྟར་བརྗོད་ན་གཞུང་མང་བ་དང༌། སྡེབ་སྦྱོར་ཉམས་པའི་སྐྱོན་ཡོང་
པའི་ཕྱིར། ཇི་སྐད་དུ་ཤཱཀྱས། དེ་ལྟ་བས་ན་ཕྱོགས་གཞན་ལ་འཆེལ་ན་གཞུང་མང་བ་དང་ཚིག་ལེའུར་
བྱས་པ་ཉམས་པར་འགྱུར་བ་ཡོངས་སུ་སྤངས་པའི་ཕྱིར་ཡང་མ་བཤད་པ་བསྡུ་བར་བྱ་བ་ཡིན་ནོ་ཞེས་
གསུངས་པའི་ཕྱིར། དེ་ལྟར་འཐད་དེ། རྣམ་ངེས་ལས་ཀྱང་། དེ་ལྟར་བཤད་པར་བྱ་བ་ལ་འབད་པ་དེ་ནི་
ཕྱོགས་ཞེས་བརྗོད་པས་སྤངས་པ་ཡིན་ནོ་ཞེས་གསུངས་པའི་ཕྱིར། འདི་ཡན་ཚད་ཀྱི་དོན་ལ་རྩོད་
ཤིང་༑ འདི་མན་ཆད་ཀྱི་ཕྱོགས་ཆོས་ཀྱི་ཚིག་ལ་རྩོད་དོ།
གཉིས་པ་རྟགས་དེའི་ཆོས་ཡིན་ན་རྟགས་ཐུན་མོང་མ་ཡིན་པའི་མ་ངེས་པར་ཐལ་བ་སྤངས་བ་ལ་
རྩོད་པ་དང་། ལན་གཉིས། དང་པོ་ནི་ཁོ་ན་རེ རྩ་བར། ཕྱོགས་ཆོས་ཞེས་ཚིག་སྡུད་འདི་དྲུག་པའི་
བསྡུ་བར་ཐལ། འབྲུ་མང་པོ་དང་ཟླས་དབྱེ་དང་ལས་འཛིན་དུ་མི་རུང་བའི་ཕྱིར། ཇི་སྐད་དུ་ཤཱཀྱས། འདི་
ལྟར་རེ་ཞིག་འདི་ལ་ཕྱོགས་ཀྱི་ཆོས་ཡོད་པས་ཞེས་བྱ་བར་འབྲུ་མང་པོ་བ་ནི་མ་ཡིན་ཏེ་སོགས་
དང་༑ འཐད་ལྡན་ལས་ཀྱང། རེ་ཞིག་འདི་ཟླས་དབྱེའི་བསྡུ་བ་ནི་མ་ཡིན་ཏེ་ཞེས་སོགས་བཤང་པའི་
ཕྱིར༑ འདི་མཁས་འདོད་མ་ཡིན་ཏེ་འདི་མ་གོ་ན་གཞུང་འདི་དག་གི་ཚིག་དོན་མི་རྟོགས་པའི་ཕྱིར། ངེས་
ན་དགོས་ཆུང་ཆོས་ལ་མ་བྱེད་ཅིག རྩ་བར་འདོད་རིགས་པ་ཡིན་ཏེ། ཕྱོགས་ཆོས་ཞེས་པའི་ཚིག་བསྡུས་
པ་འབྱེད་པ་ན་ཕྱོགས་ཀྱི་ཞེས་དྲུག་སྒྲ་བཏོན་པའི་ཕྱིར་ཏེ། རང་འགྲེལ་ལས། ཕྱོགས་ཀྱི་ཆོས་ཉིད་ཡིན་ན་
ཞེས་གསུངས་པའི་ཕྱིར། ཇི་སྐད་དུ་ཤཱཀྱས། དེ་ལྟ་བས་ན་ཕྱོགས་ཆོས་ཞེས་བྱ་བ་དྲུག་པར་ཚིག་བསྡུ་བ་
ཡིན་ལ་ཞེས་དང༌། འཐད་ལྡན་ལས་ཀྱང་། དྲུག་པའི་བསྡུ་བ་ཡིན་པར་བསམ་ནས་ཕྱོགས་ཀྱི་ཆོས་ཉིང་
ཡིན་ན་ཞེས་སྨོས་སོ་ཞེས་གསུངས་པའི་ཕྱིར། དེ་ལ་ཕ་རོལ་པོ་ན་རེ། འོ་ན། དྲུག་སྒྲ་ལ་རྒྱལ་པོའི་སྐྱེས་
བུ་ཞེས་པ་ལ་རྒྱལ་པོའི་སྐྱེས་བུ་ཡིན་གྱི་གཞན་གྱི་མ་ཡིན་པར་སྟོན་པ་གཅིག་ཡོད་པ་ལྟར་འདིར་ཡང་

ལེའུ་དང་པོའོ་མཐའ་དཔྱོད། 56 ཕྱོགས་སྒྲ
བྱས་པ་དེ་དེ་སྒྲུབ་ཀྱི་ཕྱོགས་ཏེ་རྩོད་གཞི་སྒྲའི་ཆོས་ཡིན་ཀྱི་གཞན་གྱི་མ་ཡིན་ཞེས་གཞན་ལྡན་རྣམ་གཅོད་
དུ་བསྟན་པར་ཐལ། དེ་སྒྲུབ་ཀྱི་ཕྱོགས་ཀྱི་ཆོས་ཞེས་རྣམ་དབྱེ་དྲུག་པ་བདག་པོའི་སྒྲས་བཤད་པའི་ཕྱིར་ན་
འདིར་མ་ཁྱབ་མོད། འདོད་ན། བྱས་པ་དེ་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་གཏན་ཚིགས་སུ་
ཐལ༑ འདོད་པའི་ཕྱིར། ཞེས་པའི་རྩོད་ཚུལ། རང་འགྲེལ་ལས། གལ་ཏེ་ཕྱོགས་ཀྱི་ཆོས་ཉིད་ཡིན་ན་
དེའི་ཁྱད་པར་ལ་ལྟོས་པ་གཞན་ལ་མི་འཇུག་པའི་ཕྱིར། ཐུན་མོང་མ་ཡིན་པ་ཉིད་ཡིན་ནོ་ཞེ་ན་ཞེས་
དང་༑ རྣམ་ངེས་ལས་ཀྱང་དེ་ལྟར་དང༌། འཐད་ལྡན་ལས། དྲུག་པའི་བསྡུ་བ་ནི། ཞེས་པ་ནས་
ཚུལ༑ རྒྱལ་པོའི་སྐྱེས་བུ་ཡིན་གྱི་གཞན་གྱི་ནི་མ་ཡིན་ནོ་ཞེའོ། །དེ་བཞིན་དུ་འདིར་ཡང་ཕྱོགས་ཀྱི་ཆོས་
ཡིན་གྱི་གཞན་གྱི་ནི་མ་ཡིན་ནོ་ཞེས་སོགས་དང༌། ཤཱཀྱས་ཀྱང་། དེ་ལ་ཡང་ཕྱོགས་ཁོ་ནའི་ཆོས་ཡིན་གྱི་
གཞན་གྱི་ནི་མ་ཡིན་ནོ་ཞེས་ཕྱོགས་ཀྱི་ཆོས་ཁྱད་པར་དུ་བྱེད་པ་ཡིན་ནོ་སོགས་བྱུང༌།
གཉིས་པ་དེའི་ལན་ནི། སློབ་དཔོན་ཆོས་གྲགས་ན་རེ། སློབ་དཔོན་ཕྱོགས་གླང་གིས་ཕྱོགས་
ཆོས་ཞེས་བདག་སྒྲའམ་དྲུག་སྒྲ་བསྡུས་པའི་བདག་པོའི་སྒྲའམ་དྲུག་པའི་སྒྲ་དེ་ཁྱོད་ཀྱིས་བཤད་པ་ལྟར་
གཞན་ལྡན་རྣམ་གཅོད་ལ་སྦྱོར་བ་མ་ཡིན་པར་ཐལ། དྲུག་པའི་སྒྲ་ལ་ཡང་མི་ལྡན་རྣམ་གཅོད་གཅིག་དང་
གཞན་ལྡན་རྣམ་གཅོད་གཅིག་དང་མི་སྲིད་རྣམ་གཅོད་གཅིག་དང་གསུམ་ཡོད་པའི་ཕྱིར། དང་པོ་གྲུབ་
སྟེ༑ རྒྱལ་པོ་སྐྱ་བསེང་བུ་ནག་པའི་འཕོང་སྐྱེན་ནོ་ཞེས་ནག་པའི་མདའ་འཕེན་པ་སྐྱེན་པར་བཤད་པའི་
དྲུག་སྒྲ་དེ་མི་ལྡན་རྣམ་གཅོད་ཀྱི་ངག་ཡིན་པའི་ཕྱིར། དེར་ཐལ། རྒྱལ་པོ་སྐྱ་བསེང་ལ་རྒྱུ་སྐར་ནག་པས་
བྱིན་པའི་བུ་ནག་པ་ནི་འཕོང་སྐྱེན་པར་མ་གྲགས་པས་དེ་སྐྱེན་མི་སྐྱེན་དྲིས་པའི་ལན་ཡིན་པའི་ཕྱིར། ཁྱབ་
སྟེ༑ དེ་ལྟ་ན་གཞན་མདའ་སྐྱེན་པ་མི་གཅོད་པར་ནག་པ་འཕོང་སྐྱེན་པ་དང་མ་འབྲེལ་པའམ་མི་ལྡན་པ་
གཅོད་པའི་ཕྱིར། དེར་ཐལ། ནག་པའི་འཕོང་སྐྱེན་ནོ་ཞེས་པའི་དྲུག་སྒྲ་བསྡུས་ནས་ནག་པ་འཕོང་སྐྱོན་ནོ་
ཞེས་མི་ལྡན་རྣམ་གཅོད་ལྟར་སློབ་དཔོན་ཕྱོགས་གླང་གིས་ཀྱང་བྱས་པ་དེ་སྒྲུབ་ཀྱི་ཕྱོགས་ཏེ་རྩོད་གཞིའི་
ཆོས་སམ་ཕྱོགས་ཀྱི་ཆོས་ཞེས་པའི་དྲུག་སྒྲ་བསྡུས་ནས་ཕྱོགས་ཆོས་ཞེས་པ་ཡང་རྩོད་གཞི་རྟགས་སུ་

57ལེའུ་དང་པོའོ་མཐའ་དཔྱོད ཕྱོགས་སྒྲ
འགོད་རྒྱུ་དང་མི་ལྡན་པ་གཅོད་ཀྱི་གཞན་དང་ལྡན་པ་མི་གཅོད་པའི་ཕྱིར། ཇི་སྐད་དུ་རྣམ་ངེས་རང་འགྲེལ་
ལས༑ མ་ཡིན་ཏེ། དཔེར་ན་ནག་པ་འཕོང་སྐྱེན་ནོ་ཞེས་བྱ་བ་ལྟ་བུར་མ་འབྲེལ་བ་རྣམ་པར་གཅོད་པས་
ཁྱད་པར་དུ་བྱས་པའི་ཕྱིར་ཏེ། ཞེས་སོགས་དང༌། རང་འགྲེལ་ལས ། མ་འབྲེལ་བ་ཞེས་པ་མི་ལྡན་པ་
ཞེས་བྱུང་གཞན་འདྲ། རྟགས་གཉིས་པ་གྲུབ་སྟེ། རྒྱལ་པོ་སྐྱ་བསེང་ལ་བརྒྱ་བྱིན་གྱིས་བྱིན་པའི་བུ་སྲིད་
སྒྲུབ་ཀྱི་འཕོང་སྐྱེན་པ་ལྟ་བུ་གཞན་ལ་ཡོད་དམ་སྙམ་པའི་ངོར་སྲིད་སྒྲུབ་ཀྱི་འཕོང་སྐྱེན་ནོ་ཞེས་པས་སྲིང་
སྒྲུབ་ཀྱི་འཕོང་གང་ཟག་གཞན་ལས་སྐྱེན་ནོ་ཞེས་གོ་ནུས་པས་དེའི་དྲུག་སྒྲས་སྐབས་སྟོབས་ཀྱིས་གཞན་
ལ་མི་ལྡན་པའི་འཕོང་སྲིད་སྒྲུབ་ལ་ཡོད་པར་སྟོན་ནུས་པས་ན་གཞན་ལྡན་རྣམ་གཅོད་ཡིན་པའི་
ཕྱིར༑ དེར་ཐལ། དེ་ལྟ་བུའི་གཞན་ལྡན་རྣམ་གཅོད་ཀྱི་དྲུག་སྒྲ་བསྡུས་ནས་སྲིད་སྒྲུབ་འཕོང་སྐྱེན་ཞེས་པ་
ལྟར་འདིར་ཡང་གཞན་ལྡན་རྣམ་གཅོད་ཀྱི་དྲུག་སྒྲ་བསྡུས་ནས་ཕྱོགས་ཆོས་ཞེས་བཤད་པ་མ་ཡིན་པའི་
ཕྱིར༑ རང་འགྲེལ་ལས། དཔེར་ན། སྲིད་སྒྲུབ་འཕོང་སྐྱེན་ནོ་ཞེས་བྱ་བ་ལྟ་བུར་གཞན་དང་ལྡན་པ་རྣམ་
པར་བཅད་པས་ན་མ་ཡིན་ཏེ་ཞེས་གསུངས་པའི་ཕྱིར། རྟགས་གསུམ་པ་གྲུབ་སྟེ། ཨུཏྤལ་མིག་ཅན་ཞེས་
པ་ལྟར་ཨཏྤལ་ལ་སྔོ་བ་ཤིན་ཏུ་མང་ལ་དམར་བ་དཀོན་ཞིང༌། མེ་ལོང་ལས། མཛེས་མ་ཁྱོད་ཀྱི་ལག་པ་
ནི༑ ༑ཆུ་སྐྱེས་བཞིན་དུ་ཀུན་ཏུ་དམར། །ཞེས་པདྨ་ལ་དམར་པོ་མང་ལ་སྔོན་པོ་དཀོན་པས་དེ་ལྟར་
གསུངས་པས་ན་པདྨ་སྔོན་པོ་མི་སྲིད་དམ་སྙམ་པའི་ངོར་སྔོན་པོའི་པདྨ་སྲིད་དོ་ཞེས་བཤད་པ་འདི་མི་སྲིད་
རྣམ་གཅོད་ཀྱི་ངག་ཡིན་པའི་ཕྱིར། ཁྱབ་སྟེ དེའི་དྲུག་སྒྲ་བསྡུས་ནས་པདྨའ མ་མཚོ་སྐྱེས་སྔོན་པོ་སྲིང་
ཅེས་བཤད་ན་མི་སྲིད་རྣམ་གཅོད་དུ་འགྲོ་ལ། དེ་མ་ཡིན་ན་འདི་གསུམ་ལ་དེ་ལྟར་གོ་མི་ནུས་པའི་ཕྱིར་
ཏེ༑ དཔེར་ན་མཚོ་སྐྱེས་དང་སྔོན་པོ་དང་དཀར་པོ་རྣམས་ཡོད་ཅེས་པའི་དང་སྒྲ་བསྡུས་ནས་མཚོ་སྐྱེས་
སྔོན་པོ་དཀར་པོ་རྣམས་ཡོད་དམ་སྲིད་ཅེས་པས་མི་སྲིད་རྣམ་གཅོད་དུ་མ་སོང་བའི་ཕྱིར་རོ། །འདི་ལྟར་མ་
གོ་བར་བླུན་པོ་དག་གིས་སྣ་ཚོགས་སྨྲས་སྣང་བ་ཅུང་ཟད་མཐའ་དཔྱོད་དུ་འཆད་དོ། །
གསུམ་པ་མཐའ་དཔྱད་པ་ལ། མཚམས་སྦྱར་གྱི་མཐའ་དཔྱད་པ་དང་། ཕྱོགས་སྒྲ་ལ་དཔྱད་པ་

58
ལེའུ་དང་པོའོ་མཐའ་དཔྱོད ཕྱོགས་སྒྲ
དང་༑ རྟགས་ཡང་དག་གི་མཚན་ཉིད་ལ་དཔྱད་པ་དང་གསུམ། དང་པོ་ལ་དགག་གཞག་གཉིས། དང་
པོ་རྒྱ་གར་གྱི་པཎྜི་ཏ་ཁ་ཅིག་ན་རེ། རང་འགྲེལ་གྱི་དོན་དང་དོན་མ་ཡིན་པ་ནི་ཕན་པ་དང་མི་ཕན་པ་ལ་
བྱེད༑ དེ་གཏན་ལ་འབེབས་པ་རྗེས་དཔག་ལ་རག་ལས་པས་རྗེས་དཔག་དང་པོར་བཤད་ཟེར་བ་ཡིན་
ཏེ༑ ཤཱཀྱས། དོན་ནི་ཕན་པའོ། །དོན་མ་ཡིན་པ་ནི་མི་ཕན་པའོ། །ཞེས་པ་ནས། ཁ་ཅིག་ནི་དེ་སྐད་དུ་
འཆད་དོ་ཞེས་གསུངས་པའི་ཕྱིར། དེ་མི་འཐད་པར་ཐལ དོན་དང་དོན་མ་ཡིན་པ་ཁོ་ན་རྣམ་པར་འབྱེད་
པ་རྗེས་དཔག་ལ་རག་ལས་བྱས་ནའང་མི་འཐད་པ་གང་ཞིག དོན་དང་དོན་མ་ཡིན་པ་རྣམ་པར་འབྱེད་པ་
ནི་རྗེས་དཔག་ཁོ་ན་ལ་རག་ལས་པ་ཡང་མི་འཐད་པའི་ཕྱིར། དང་པོ་གྲུབ་སྟེ། ཕན་མི་ཕན་གང་རུང་མ་
ཡིན་པའི་རྫས་བཏགས་སོགས་བཏང་སྙོམས་པ་རྣམས་ཀྱང་རྣམ་པར་འབྱེད་པ་རྗེས་དཔག་ལ་རག་ལས་
པའི་ཕྱིར། ཤཱཀྱས། བཏང་སྙོམས་སུ་བྱ་བའི་ཡུལ་རྣམ་པར་འབྱེད་པ་གང་ཡིན་པ་དེ་ཡང་རྗེས་སུ་ངཔག་
པ་ལ་བརྟེན་པ་ཡིན་པའི་ཕྱིར། ཞེས་གསུངས་པའི་ཕྱིར། གཉིས་པ་གྲུབ་སྟེ། ཕན་མི་ཕན་རྣམ་པར་
འབྱེད་པ་མངོན་སུམ་ལ་ཡང་བརྟེན་པའི་ཕྱིར། རྣམ་ངེས་རྩ་བའི་མཚམས་སྦྱོར་ལས། ཕན་པ་ངང་མི་ཕན་
པ་ཐོབ་པ་དང་སྤོང་བ་ནི་ཡང་དག་པའི་ཤེས་པ་སྔོན་དུ་འགྲོ་བ་ཅན་ཡིན་པས་ཞེས་གསུངས་པའི་
ཕྱིར༑ དེས་ན་རང་ལུགས་ནི་སྐབས་འདིའི་དོན་ཡོད་དེ། ཕྱོགས་གླང་གིས་བཤད་པའི་ཚང་མའི་མཚན་
ཉིད་སོགས་རྟོག་གེའི་ཚིག་དོན་ཡང་དག་རྣམས་དེ་ཡིན་པའི་ཕྱིར། དེར་ཐལ། དེ་དག་རིགས་པ་དང་
ལྡན་པའི་ཕྱིར་རོ། །དོན་མ་ཡིན་པ་ནི་མུ་སྟེགས་ཀྱིས་བྱས་པའི་ཚད་མའི་མཚན་ཉིད་སོགས་རྟོག་གེའི་
ཚིག་དོན་ལྟར་སྣང་དག་ཡིན་ཏེ། དེ་དག་རིགས་པ་དང་མི་ལྡན་པའི་ཕྱིར། རིགས་མི་རིགས་ངག་འབྱེང་
པ་ཚུར་མཐོང་གིས་རྗེས་དཔག་ཁོ་ན་ལ་རག་ལས་ཏེ ཚུར་མཐོང་གི་མངོན་སུམ་གྱིས་དཔྱང་ཡུལ་ངེ་
དག་རིགས་མི་རིགས་མ་གྲུབ་པའི་ཕྱིར་ན། སློབ་དཔོན་གྱིས་རྗེས་དཔག་གི་རྟེན་གྱི་སྒོ་ནས་དང་པོར
བསྟན་པའི་ཕྱིར་སོགས་བྱའོ། །ཡང་བྲམ་ཟེ་ཆེན་པོ་ལྟར་ན་དེ་ཡོད་དེ། དོན་ནི་དོན་དམ་པར་ཡོད་པ་དང་
དོན་མ་ཡིན་པ་ནི་ཀུན་རྫོབ་ཏུ་ཡོད་པ་དང་གཙོ་བོ་དང་རྟག་པའི་དབང་ཕྱུག་དང་རི་བོང་རྭ་སོགས་མེད་པ་

ལེའུ་དང་པོའོ་མཐའ་དཔྱོད 39
ཕྱོགས་སྒྲ
དག་ལ་བྱེད་པའི་ཕྱིར་ཏེ། བྲམ་ཟེའི་འགྲེལ་བཤད་ལས། དོན་ནི་དོན་དམ་པར་ཡོད་པའི་ངོ་བོའོ། དོན་
མ་ཡིན་པ་ནི་དེ་ལས་བཟློག་པ་སྟེ་གཟུགས་ལ་སོགས་པ་ཀུན་རྫོབ་ཏུ་ཡོད་པའམ་གཙོ་བོ་དང
དང་རི་བོང་གི་རྭ་ལ་སོགས་པ་མེད་པ་ཉིད་དོ། །ཞེས་གསུངས་པའི་ཕྱིར།
གཉིས་པ་ཕྱོགས་སྒྲའི་མཐའ་ཅུང་ཟད་དཔྱད་ན། དབང་ཕྱུག་སྡེ་དང་སུརྱ་བ་ན་རེ། ཆོས་ཅན་
རང་མིང་གིས་སྨོས་པའི་ཉེས་པ་ཕྱོགས་སྒྲས་བཏགས་པ་ལ་ཡང་འཇུག་པར་ཐལ། ཚུལ་དང་པོ་འཆད་
པའི་སྐབས་སུ་ཕྱོགས་ཆོས་ཞེས་བརྗོད་པས་དེ་སྒྲུབ་ཀྱི་ཚུལ་དང་པོ་བདེ་བླག་ཏུ་རྟོགས་མི་ནུས་པའི་
མི་
ཕྱིར༑ དེར་ཐལ། སྒྲ་མི་རྟག་པར་སྒྲུབ་པའི་ཕྱོགས་ཆོས་ཞེས་བརྗོད་པས་ཆོས་དེ་སྒྲའི་ཆོས་དང་
རྟག་པའི་ཆོས་དང་དེ་གཉིས་ཀྱི་ཚོགས་དོན་གྱི་ཆོས་གསུམ་རེ་རེ་ནས་སྒྲ་མི་རྟག་པར་སྒྲུབ་པའི་ཚུལ་དང་
པོ་ཡིན་ནམ་སྙམ་དུ་དོགས་པར་འགྱུར་བའི་ཕྱིར། དེར་ཐལ། སྒྲ་མི་རྟག་པར་སྒྲུབ་པའི་ཕྱོགས་སྒྲ་དེ་སྒྲུབ་
ཀྱི་སྒྲ་དང་མི་རྟག་པ་དང་དེ་གཉིས་ཀྱི་ཚོགས་དོན་གསུམ་ལ་འཇུག་པའི་ཕྱིར་ན་འདིར་ཤིན་ཏུ་མ་ཁྱབ་
སྟེ༑ སྒྲ་མི་རྟག་པར་སྒྲུབ་པའི་སྐབས་ཀྱི་ཕྱོགས་སྒྲ་རྩོད་གཞི་དང་ཆོས་དང་དེ་གཉིས་ཀྱི་ཚོགས་དོན་
གསུམ་ལ་འཇུག་ཀྱང་། དེ་སྒྲུབ་ཀྱི་རྟགས་ཚུལ་དང་པོའི་ཚིག་ཟིན་གྱི་ཕྱོགས་སྒྲ་རྩོད་གཞི་ཁོ་ན་ལ་འཇུག་
པར་རྟོག་གེའི་མཁས་པ་ཐམས་ཅད་ལ་གྲགས་པའི་ཕྱིར། དེར་ཐལ། དེ་སྒྲུབ་ཀྱི་ཕྱོགས་ཆོས་བཤད་པའི་
ཚིག་ཟིན་གྱི་ཕྱོགས་སུ་བཞག་རྒྱུ་དེ་དེ་སྒྲུབ་ཀྱི་ཕྱོགས་མཚན་ཉིད་པའི་གདགས་གཞི་ཆོས་ཅན་ཡིན་པར་
གོ་ནུས་པའི་ཕྱིར། ཁྱབ་སྟེ། སྒྲ་དང་མི་རྟག་པ་གཉིས་དེ་སྒྲུབ་ཀྱི་ཕྱོགས་མཚན་ཉིད་པའི་གདགས་གཞི་
ཡིན་པར་འདྲ་ཡང་མི་རྟག་པ་ནི་དེ་སྒྲུབ་ཀྱི་ཆོས་ཅན་གྱི་དོགས་པ་མེད་ལ་མཐུན་དཔེ་ཆོས་ཅན་ཡང་དེ་
སྒྲུབ་ཀྱི་ཕྱོགས་ཀྱི་གདགས་གཞི་མ་ཡིན་པའི་ཕྱིར། མ་ཁྱབ་མཚམས་དང་འདིའི་རྟགས་གཉིས་ཀ་གྲུབ་
སྟེ༑ རང་འགྲེལ་གཉིས་ལས། དེའི་ཕྱོགས་གཅིག་ཡིན་པས་དེར་ཉེ་བར་གདགས་སུ་རུང་བའི་ཆོས་ཅན་
ཡིན་པར་རྟོགས་པར་བྱ་བའི་ཕྱིར་རོ། །ཞེས་དང༌ཚད་མ་མདོར། ཚུལ་གསུམ་རྟགས་ཞེས་བརྗོད་པ་
ལས༑ ༑ཕྱོགས་ཀྱི་ཆོས་སུ་ལེགས་གནས་པའི། །ཞེས་དང༌། དེའི་རང་འགྲེལ་ལས། རྟོག་གེ་བའི་

60ལེའུ་དང་པོའོ་མཐའ་དཔྱོད། ཕྱོགས་སྒྲ
བསྟན་བཅོས་རྣམས་སུ་ཕྱོགས་ཀྱི་ཆོས་ཉིད་ཙམ་གཏན་ཚིགས་ཀྱི་སྦྱོར་བ་ཡིན་ནོ་ཞེས་གྲགས་ཏེ། ཞེས་
གསུངས་པའི་ཕྱིར། ཁྱབ་སྟེ དེའི་ཕྱོགས་གཅིག་ཡིན་པས་ཞེས་དང་རྟོག་གེའི་བསྟན་བཅོས་སུ་གྲགས་
ཚུལ་གཉིས་ཡོད་པའི་ཕྱིར། འཁོར་གསུམ། གཞན་ཡང༌། དེ་སྒྲུབ་ཀྱི་ཕྱོགས་སྒྲ་ཙམ་ནི་རྩོད་གཞི་དང་
ཆོས་དང་རྩོད་གཞི་ཆོས་གཉིས་ཀྱི་ཚོགས་དོན་གསུམ་ལ་འཇུག་ཀྱང་ཕྱོགས་ཆོས་བཤད་པའི་དངོས་ཟིན་
གྱི་ཕྱོགས་སྒྲ་རྩོད་གཞི་ཁོ་ནར་གོ་མི་ནུས་པར་ཐལ་ལོ། །དེ་སྒྲུབ་ཀྱི་ཕྱོགས་སྒྲ་དང་ཕྱོགས་ཆོས་བཤད་
པའི་དངོས་ཟིན་གྱི་ཕྱོགས་སྒྲ་གཉིས་ལ་ཁྱད་མེད་པའི་ཕྱིར། འཁོར་གསུམ། རྟགས་གྲུབ་སྟེ། ཕྱོགས་
ཆོས་ཀྱི་ཚིག་ཟིན་ཕྱོགས་སྒྲ་ཡང་དེ་གསུམ་ལ་འཇུག་པའི་ཕྱིར། རྟགས་དངོས། རྩ་བར་འདོད་ན།
འཐད་པར་ཐལ། དེ་སྒྲུབ་ཀྱི་ཕྱོགས་སྒྲ་ཙམ་རྩོད་གཞི་དང་ཆོས་དང་ཚོགས་དོན་གསུམ་ལ་འཇུག་པ་གང་
ཞིག ཕྱོགས་ཆོས་ཞེས་པའི་དངོས་ཟིན་གྱི་ཕྱོགས་སྒྲ་རྩོད་གཞི་ཁོ་ན་ལ་གནས་སྐབས་དབང་གིས་འཇུག་
པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་རྩོད་གཞི་དང་ཆོས་ཀྱི་ཚོགས་དོན་ཕྱོགས་དངོས་ཡིན་ལ་རྩོད་
གཞི་དང་ཆོས་གཉིས་དེ་སྒྲུབ་ཀྱི་ཕྱོགས་དངོས་མ་ཡིན་ཀྱང་གདགས་གཞིའི་ཡ་གྱལ་དང་ཡན་ལག་ཡིན་
པས་བཏགས་པ་ཡིན་པའི་ཕྱིར། དཔེར་ན་རས་ཡུག་གི་ཕྱོགས་མཐོང་བ་ལ་རས་ཡུག་མཐོང་བ་བ་བཞིན་
ཡིན་པའི་ཕྱིར། ཚད་མ་མདོ་ལས། བསྡུས་པ་བསྒྲུབ་བྱ་ཡིན་པའི་ཕྱིར། །ཆོས་དང་ཆོས་ཅན་ཁ་ཡར་
བ༑ དངོས་སུ་མིན་ཡང་དེ་ཕྱོགས་གཅིག །ཡིན་ཕྱིར་བསྒྲུབ་བྱར་བཏགས་ནས་བརྗོད། །ཅེས་གསུངས་
པའི་ཕྱིར། དང་པོས་དེ་སྒྲུབ་ཀྱི་ཚོགས་དོན་བསྒྲུབ་བྱའམ་ཕྱོགས་ཡིན་པ་དང་། དེ་སྒྲུབ་ཀྱི་ཆོས་དང་ཆོས་
ཅན་རེ་རེ་བ་དེ་སྒྲུབ་ཀྱི་ཕྱོགས་དང་བསྒྲུབ་བྱ་དངོས་མ་ཡིན་པ་ནི། དངོས་སུ་མིན་ཡང་ཞེས་བས་
བཤད། ལྷག་མས་དེ་སྒྲུབ་ཀྱི་ཕྱོགས་ཀྱི་ཡན་ལག་གམ་ཆ་ཤས་སམ་ཕྱོགས་རེ་བ་ཡིན་པས་དེ་སྒྲུབ་ཀྱི་
ཕྱོགས་ཀྱི་མིང་བཏགས་པ་ཡིན་ཞེས་བཤད་པའི་ཕྱིར་ཏེ། དེའི་རང་འགྲེལ་ལས། དེ་དངོས་ཀྱི་བསྒྲུབ་བྱ་
བསྡུས་པའི་ཡན་ལག་གི་དོན་ཆོས་ཙམ་དང༌། ཆོས་ཅན་ཁ་ཡར་བ་ལ་ནི་ཉེ་བར་བཏགས་ནས་ཡིན་པར་
བརྗོད་དོ། །ཞེས་གསུངས་པའི་ཕྱིར། ཡན་ལག་གི་དོན་ཞེས་དང་བཏགས་ནས་ཞེས་པའི་དོན་རེ་ཡོད་

ལེའུ་དང་པོའོ་མཐའ་དཔྱོད། 61
ཕྱོགས་སྒྲ།
བའི་བྱིར། ཇི་སྐད་དུ་ཤཱཀྱས་ཀྱང༌། དེའི་ཕྱོགས་གཅིག་ཡིན་པའི་ཕྱིར་ཞེས་བྱ་བ་ལ་སོགས་པ་སྨོས་
ཏེ༑ འདི་ལྟར་སྤྱི་ཡན་ལག་དག་ལ་ཉེ་བར་འདོགས་པའི་རྒྱུ་ནི་དེའི་ཕྱོགས་གཅིག་ཉིད་ཡིན་ནོ་ཞེས་
གསུངས་པའི་ཕྱིར། གོང་གི་རྩ་རྟགས་གཉིས་པ་དེ་སྒྲུབ་ཀྱི་ཕྱོགས་ཆོས་འཆད་པའི་དངོས་ཟིན་གྱི་ཕྱོགས་
ཆོས་ཅན། ཁྱོད་སྐབས་སྟོབས་ཀྱིས་རྩོད་གཞི་ཁོ་ན་ལ་འཇོག་པར་ཐལ། ཁྱོད་དེ་སྒྲུབ་ཀྱི་རྟགས་ཚུལ་དང་
བོ་འཆད་པའི་དངོས་ཟིན་གྱི་ཕྱོགས་ཡིན་པའི་ཕྱིར། རྟགས་ཁྱབ་གཉིས་གྲུབ་སྟེ། དེ་སྒྲུབ་ཀྱི་རྟགས་ཚུལ་
དང་པོ་འཆད་པའི་དངོས་ཟིན་གྱི་ཕྱོགས་ལ་དེ་སྒྲུབ་ཀྱི་རྩོད་གཞིས་ཁྱབ། དེ་སྒྲུབ་ཀྱི་ཁྱབ་པ་བརྗོད་པའི་
སྐབས་ཀྱི་དངོས་ཟིན་གྱི་ཕྱོགས་སམ་བསྒྲུབ་བྱ་ལ་དེ་སྒྲུབ་ཀྱི་ཆོས་ཀྱིས་ཁྱབ། དེ་སྒྲུབ་ཀྱི་བསྒྲུབ་བྱ་སྒྲུབ་
ནུས་མི་ནུས་རྩོད་པའི་དངོས་ཟིན་གྱི་བསྒྲུབ་བྱ་ལ་དེ་སྒྲུབ་ཀྱི་ཆོས་དང་རྩོད་གཞིའི་ཚོགས་དོན་གྱིས་ཁྱབ་
པའི་ཕྱིར། དང་པོ་གྲུབ་སྟེ། འདི་ཉིད་ལས། ཕྱོགས་ཆོས་དེ་ཆས་ཞེས་དང་། དེའི་རང་འགྲེལ་
ལས༑ ཕྱོགས་ནི་ཆོས་ཅན་ནོ་ཞེས་དང༌། དེའི་ཆ་ནི་སྨྲ་བ་པོའི་བསམ་བའི་དབང་གིས་དེའི་ཆོས་ཡིན་
གྱི༑ དེའི་ཕྱོགས་གཅིག་ནི་མ་ཡིན་ཏེ། ཕྱོགས་ཞེས་པའི་སྒྲ་སྤྱི་ལ་མི་བྱ་བའི་ཕྱིར། ཞེས་དང༌། རྣམ་ངེས་
རྩ་བ་ལས ཕྱོགས་ཆོས་མཐུན་ཕྱོགས་ཡོད་མེད་དང༌། ཞེས་དང༌། དེའི་རང་འགྲེལ་ལས། ་ཕྱོགས་ནི་
ཆོས་ཅན་ནོ་ཞེས་དང༌། དེ་ལྟར་བཤད་པར་བྱ་བ་ལ་འབད་པ་དེ་ནི་ཕྱོགས་ཞེས་བརྗོད་པས་སྤངས་པ་ཡིན་
ནོ༑ ༑ཞེས་དང༌། དེའི་འགྲེལ་བཤད་འཐད་ལྡན་ལས། ཕྱོགས་ནི་ཆོས་ཅན་ནོ་ཞེས་སྨོས་ཏེ། ཕྱོགས་ཀྱི་
སྒྲས་ནི་འདིར་ཆོས་ཅན་བརྗོད་པ་ཡིན་ནོ་ཞེས་གསུངས་པའི་ཕྱིར་དང༌། ཁྱབ་སྟེ། འདིའི་སྐབས་ཀྱི་
ཕྱོགས་ནི་ཆོས་དང་ཚོགས་དོན་གཉིས་ལ་མི་འཇུག་པར་རྗེ་ཡབ་སྲས་བཞེད་པའི་ཕྱིར་ཏེ རྣམ་བཤད་
ལས༑ ཚུལ་དང་པོ་འཆད་པའི་སྐབས་ཀྱི་ཕྱོགས་ཀྱི་སྒྲ་ཚོགས་དོན་ལ་འཇུག་ན་ཉེས་པ་དེར་འགྱུར་ཡང་
ཞེས་དང༌། ཡང་འདི་ཉིད་ལས། དེའི་སྐབས་ཀྱི་ཕྱོགས་ནི་ཆོས་ཅན། ཤེས་འདོད་ཆོས་ཅན་ཡིན་ཏེ དེ་
དང་ཚོགས་དོན་དང་བསྒྲུབ་བྱའི་ཆོས་གསུམ་གང་རུང་ཡིན་པ་ལ་ཕྱི་མ་གཉིས་གང་དུ་ཡང་མི་འཐད་པའི་
ཕྱིར། ཞེས་གསུངས་པའི་ཕྱིར། དེ་སོགས་ལུང་རིགས་དུ་མ་སྤྲོ་ཤེས་པར་གྱིས། གོང་གི་རྟགས་གཉིས་

62 ཕྱོགས་སྒྲ!
ལེའུ་དང་པོའོ་མཐའ་དཔྱོད།
པ་གྲུབ་སྟེ། མདོའི་རང་འགྲེལ་ལས། དེ་ལ་ཡོད་པ་གྲུབ་པ་ནི་བསྒྲབ་པར་བྱ་བའི་ཆོས་ཀྱི་སྤྱིས་ཕྱོགས་
དང་མཐུན་པའི་ཕྱོགས་མཚུངས་པའི་དོན་ཐམས་ཅད་ཕྱོགས་ཞེས་བྱ་བ་སྟེ་དེ་ཡང་བསྒྲུབ་བྱའི་ཆོས་སོ་
ཞེས་དང༌། ཚད་མ་མདོར། གཏན་ཚིགས་བསྒྲུབ་བྱའི་རྗེས་འགྲོ་གང༌། །མེད་ལ་མེད་པར་བརྗོད་པར་
བྱ༑ ༑ཞེས་དང༌། འདི་ཉིད་ལས། གཏན་ཚིགས་བསྒྲུབ་བྱའི་རྗེས་འགྲོ་བ། །བསྒྲུབ་བྱ་མེད་ན་མེད་པ་
ཉིད༑ ༑ཅེས་གསུངས་པའི་ཕྱིར། ཁྱབ་སྟེ། དེ་སྒྲུབ་ཀྱི་ཆོས་ནི་རྩོད་གཞིའི་སྟེང་དུ་དཔག་པར་བྱ་བའམ་
བསྒྲུབ་པར་བྱ་བ་ཡིན་པས་དེ་སྐད་བརྗོད་པའི་ཕྱིར། གོང་གི་རྟགས་གསུམ་པ་གྲུབ་སྟེ། དེ་སྒྲུབ་ཀྱི་ཆོས་
ཀྱིས་ཁྱད་པར་བྱས་པའི་རྩོད་གཞི་དང་རྩོད་གཞིས་ཁྱད་པར་བྱས་པའི་ཆོས་དང་ཚོགས་དོན་རྣམས་ཁོ་ན་
དེ་སྒྲུབ་ཀྱི་བསྒྲུབ་བྱ་འཆད་པའི་ཕྱོགས་དང་། བསྒྲུབ་བྱ་སོགས་ཡིན་པའི་ཕྱིར་ཏེ། ཚད་མ་མདོར། རྗེས་
དཔག་བྱ་དང་དོན་མཐུན་ལ། །ཞེས་པའི་རང་འགྲེལ་ལས། རྗེས་སུ་དཔག་པར་བྱ་བ་ནི་ཆོས་ཀྱི་ཁྱད་པར་
དུ་བྱས་པའི་ཆོས་ཅན་ནོ། །ཞེས་དང༌། རྣམ་ངེས་རང་འགྲེལ་ལས ཚུལ་གསུམ་པའི་རྟགས་ལས་རྗེས་
སུ་དབག་པར་བྱ་བ་རྟོགས་པ་ཞེས་དང༌། གཏན་ཚིགས་ཐིགས་པ་ལས་ཀྱང་། ཕྱོགས་ཇི་ལྟ་བུ་ཞིག་
བསྟན་པར་བྱ་ཞེ་ན། ཞེས་པ་ནས། རང་གི་ངོ་བོ་ཁོ་ན་ཞེས་བྱ་བ་ནི་བསྒྲུབ་པར་བྱ་བ་ཁོ་ནར་འདོད་པ་
ཡིན་གྱི ཞེས་དང༌། རྣམ་འགྲེལ་ལེའུ་བཞི་པ་ལས། བསྒྲུབ་པར་བྱ་བ་ཕྱོགས་ཀྱི་ཚིག །བརྒྱུད་པ་ཡིས་
ཀྱང་ནུས་པ་མེད། །ཅེས་དང་། རྒྱན་གྱི་བཞི་པ་ལས། ཚོགས་པ་བསྒྲུབ་བྱ་ཉིད་ཡིན་ན། །གཉིས་པོ་ཕན་
ཚུན་ཁྱད་པར་ཅན། །བསྒྲུབ་བྱ་ཞེས་གསུངས་པའི་ཕྱིར། དེ་ལ་ཁོ་ན་རེ། འོ་ན། སྒྲ་མི་རྟག་པར་སྒྲུབ་
པའི་རྟགས་ཚུལ་དང་པོ་འཆད་པའི་སྐབས་ཀྱི་ཕྱོགས་ལ་རྩོད་གཞིས་ཁྱབ་པར་ཐལ། དེ་སྒྲུབ་ཀྱི་ཚུལ་དང་
པོ་འཆད་པའི་དངོས་བསྟན་གྱི་ཕྱོགས་ལ་རྩོད་གཞིས་ཁྱབ་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་འི་
ཤུགས་བསྟན་གྱི་དེ་སྒྲུབ་ཀྱི་ཚོགས་དོན་ཡོད་པའི་ཕྱིར་ཏེ། དེ་སྒྲུབ་ཀྱི་སྒྲུབ་ངག་གི་བཤད་ཚུལ་ཡོད་པའི་
ཕྱིར་སོགས་སླ། ཡང་ཁ་ཅིག་ན་རེ། སྐྲ་མི་རྟག་པར་སྒྲུབ་པའི་ཚུལ་དང་པོ་འཆད་པའི་དངོས་བསྟན་གྱི་
ཕྱོགས་ལ་རྩོད་གཞིས་མ་ཁྱབ་པར་ཐལ། སྒྲ་མི་རྟག་པར་སྒྲུབ་པའི་ཚུལ་དང་པོ་ཕྱོགས་ཆོས་ཞེས་པའི་

63ལེའུ་དང་པོའོ་མཐའ་དཔྱོད ཕྱོགས་སྒྲ།
དངོས་བསྟན་གྱི་ཚུལ་དང་པོའི་ཕྱོགས་སམ་བསྒྲུབ་བྱ་ལ་སྒྲ་དང་མི་རྟག་པའི་ཚོགས་དོན་ཞིག་ཡོད་པའི་
ཕྱིར༑ དེར་ཐལ། སྒྲ་མི་རྟག་པར་སྒྲུབ་པའི་ཕྱོགས་ཆོས་ཞེས་པའི་དངོས་བསྟན་གྱི་ཕྱོགས་ལ་ཚོགས་དོན་
ཞིག་ཡོད་པའི་ཕྱིར་ན་ཤིན་ཏུ་མ་ཁྱབ་སྟེ། སྒྲ་མི་རྟག་པར་སྒྲུབ་པའི་ཕྱོགས་ཆོས་ཞེས་པའི་ཚུལ་དང་པོ་
བཤད་པའི་དངོས་བསྟན་གྱི་ཕྱོགས་ལ་རྩོད་གཞི་དགོས་ཀྱང༌སྒྲ་མི་རྟག་པར་སྒྲུབ་པའི་ཕྱོགས་ཆོས་
ཞེས་པའི་དངོས་བསྟན་གྱི་ཕྱོགས་ལ་ཚུལ་དང་པོ་འཆད་པའི་ཕྱོགས་སྒྲས་མ་ཁྱབ་པའི་ཕྱིར། དེར་
ཐལ་ཚིག་དེའི་ནང་གི་སྒྲ་མི་རྟག་པར་སྒྲུབ་པའི་ཞེས་པའི་དངོས་བསྟན་གྱི་ཚོགས་དོན་ནམ་ཕྱོགས་དེ་དེ་
སྒྲུབ་ཀྱི་ཚུལ་དང་པོའི་ཕྱོགས་མ་ཡིན་ཕྱིར། དེར་ཐལ། སྒྲ་མི་རྟག་པའི་ཆོས་བཤད་པ་དེ་སྒྲ་མི་རྟག་པར་
སྒྲུབ་པའི་ཚུལ་དང་པོ་བཤད་པ་མ་ཡིན་པའི་ཕྱིར། དེར་ཐལ། སྒྲ་མི་རྟག་པ་ཞེས་པའི་ཚིག་དེ་དམ་བཅའ་
དང་བསྒྲུབ་བྱ་བརྗོད་པའི་ཚིག་ཡིན་ཡང་ཕྱོགས་ཆོས་བརྗོད་པའི་ཚིག་མ་ཡིན་པའི་ཁྱད་པར་འཐང་པའི་
ཕྱིར༑ ཡང་ཁོ་ན་རེ། སྒྲ་མི་རྟག་པར་སྒྲུབ་པའི་ཕྱོགས་ཆོས་བཤད་པའི་དངོས་བསྟན་གྱི་ཕྱོགས་ལ་རྩོད་
གཞིས་མ་ཁྱབ་པར་ཐལ། སྒྲ་མི་རྟག་པར་སྒྲུབ་པའི་ཕྱོགས་ཆོས་ཞེས་པའི་དངོས་བསྟན་གྱི་ཕྱོགས་ལ་ངེ་
ལྟར་མ་ཁྱབ་པའི་ཕྱིར་ན་མ་ཁྱབ། ཁྱབ་པར་ཐལ། ཚིག་དེས་དེ་སྒྲུབ་ཀྱི་ཕྱོགས་ཆོས་དངོས་སུ་བསྟན་
པའི་ཕྱིར་ན་ཡང་མ་ཁྱབ། མ་གྲུབ་ན། དེ་སྒྲུབ་ཀྱི་ཕྱོགས་ཆོས་ཆོས་ཅན། ཁྱོད་ཁྱོད་ཅེས་པའི་སྒྲས་དངོས་
སུ་བསྟན་པར་ཐལ། ཁྱོད་བདག་མེད་ཡིན་པའི་ཕྱིར། ཡང་ཁ་ཅིག་ན་རེ། སྒྲ་མི་རྟག་པར་སྒྲུབ་པའི་ཚུལ་
དང་པོའི་སྐབས་སུ་སྒྲ་ལ་ཕྱོགས་བཏགས་པ་ཆོས་ཅན། དགོས་པ་ཡོད་དེ། སྒྲ་དེ་དེ་སྒྲུབ་ཀྱི་ཕྱོགས་མིང་
གིས་གདགས་རུང་གི་ཆོས་ཅན་དུ་གོ་བའི་ཆེད་ཡིན་པའི་ཕྱིར་ཟེར་ན། འོ་ན། བུམ་པ་དེ་སྒྲ་མི་རྟག་པར་
སྒྲུབ་པའི་ཕྱོགས་མིང་གིས་གདགས་རུང་གི་ཆོས་ཅན་མ་ཡིན་པར་ཐལ་ལོ། །འདོད་པའི་ཕྱིར། འདོང་
ན༑ གྲགས་རྟགས་དང་འགལ་ལོ། །ཡང་ཁ་ཅིག འདི་འདྲར་འཁྲུལ་ནས་བུམ་པ་དེ་སྒྲ་མི་རྟག་པར་སྒྲུབ་
པའི་ཕྱོགས་མིང་གི་གདགས་གཞི་ཆོས་ཅན་ཡིན་ཟེར་ན། འོ་ན། བུམ་པ་ཆོས་ཅན། སྒྲ་མི་རྟག་པར་སྒྲུབ་
པའི་ཆོས་དང་རྩོད་གཞི་གང་རུང་དུ་ཐལ་ལོ། །འདོད་པ་དེའི་ཕྱིར། གཞན་ཡང༌། དེ་ཆོས་ཅན། དེ་སྒྲུབ་

ལེའུ་དང་པོའོ་མཐའ་དཔྱོད 64 ཕྱོགས་སྒྲ།
ཀྱི་རྩོད་གཞིར་ཐལ། དེ་སྒྲུབ་ཀྱི་ཕྱོགས་སྒྲས་བདག་གཞིར་རུང་བའི་ཆོས་ཅན་ཡང་དག་ཡིན་པའི་
ཕྱིར༑ རྟགས་ཁས། ཁྱབ་སྟེ། རྒྱན་ལས། ཉེ་བར་བཏགས་པ་མེད་པའི་ཆོས་ཅན་རྐྱང་བ་ནི་ཕྱོགས་མ་
ཡིན་ནོ། །ཞེས་གསུངས་པའི་ཕྱིར། ཁྱབ་པར་ཐལ། ཆོས་ཅན་རྐྱང་བ་སོགས་ཀྱིས་གདགས་གཞི་མ་
ཡིན་པའི་ཆོས་ཅན་རྐྱང་བ་སྐབས་འདིའི་ཕྱོགས་མ་ཡིན་པར་བཤད་ལ། དེ་སྒྲུབ་ཀྱི་ཆོས་ཅན་ལ་རྩོད་གཞི་
དང་དཔེ་གཉིས་གང་རུང་ཞིག་དགོས་ཤིང་དཔེ་ཆོས་ཅན་དེ་སྒྲུབ་ཀྱི་ཕྱོགས་ཀྱི་གདགས་གཞི་མ་ཡིན་པའི་
ཕྱིར༑ དེར་ཐལ། དེ་སྒྲུབ་ཀྱི་ཕྱོགས་ཀྱི་གདགས་གཞི་ལ་དེ་སྒྲུབ་ཀྱི་ཆོས་དང་ཤེས་འདོད་ཆོས་ཅན་དང་
ཚོགས་དོན་གསུམ་དུ་ངེས་པའི་ཕྱིར། སློབ་དཔོན་གྱིས། རྟགས་ཀྱིས་བསྒྲུབ་བྱ་ཚོགས་པ་ཉིད། །ཡིན་
ཕྱིར་ཆོས་དང་ཆོས་ཅན་དག །གཙོ་བོ་མིན་ཡང་ཕྱོགས་གཅིག་ཕྱིར། །བསྒྲུབ་བྱ་ཉིད་དུ་འདོགས་པ་
ཡིན༑ ༑ཞེས་གསུངས་པའི་ཕྱིར། འདི་དག་རིགས་པ་ཕྲ་བ་དགོས་སོ། །འདི་སྐོར་ལ་འབྲེལ་མེད་དག་
དོར་ཏེ། མཁས་པའི་ལུགས་དཔྱད་ན། བོད་ཀྱི་རྟོག་གེའི་གཙུག་རྒྱན་ཆ་བདག་ན་རེ། དེ་སྒྲུབ་ཀྱི་ཚུལ་
དང་པོ་རྗེས་ཁྱབ་མི་ཟློས་པའི་ཆེད་དུ་ཤེས་འདོད་ཆོས་ཅན་ལ་ཕྱོགས་སྒྲས་བཤད། རྟགས་ཆོས་ཅན་ལ་
ཡོད་པ་ཕྱོགས་ཆོས་ཞེས་བརྗོད་པ་ན་མི་མཐུན་དཔེ་ལ་དོགས་པ་མེད་ཀྱང་མཐུན་དཔེ་ལ་དོགས་པ་ཆེ་བས་
དེ་གཉིས་ཟློས་སྐྱོན་འོང་གསུངས། འདི་མི་འཐད་དེ། དེ་ལྟར་དུ་རང་འགྲེལ་དང་འགྲེལ་བཤད་མཁས་པ་
སུས་ཀྱང་མ་བཤད་པའི་ཕྱིར་དང༌། ཕྱོགས་ཆོས་ཀྱི་ཚིག་སྡུད་ཀྱང་ཆོས་ཅན་ལ་ཡོད་པའམ་ཆོས་ཞེས་
གཉིས་པ་བསྡུས་པ་ཆམ་ཡིན་པའི་ཕྱིར། འོག་ཏུ་འཆད་དོ།།ཡང་རྟོག་གེ་ལ་མཁས་པ་ཁ་ཅིག་ན་རེ། ཚུལ་
རྩེགས། རྟགས་རྗེས་སུ་དཔག་བྱ་ལ་ཡོད་པ་ཕྱོགས་ཆོས་ཞེས་བརྗོད་ན། རྗེས་འགྲོ་སྟོན་པ་ན་བསྒྲུབ་བྱའི་
ཆོས་ལྡན་ཚོགས་པའི་སྤྱི་ལ་ཡོད་པར་བསྟན། དེས་ཡ་གྱལ་ལ་ཡོད་པར་མི་འགྲུབ། ཅེས་ཟེར། དེ་ཡང་
མི་འཐད་པར་ཐལ། དང་པོ་གཉིས་ཀྱི་དངོས་བསྟན་གྱི་ཕྱོགས་ནི་རིམ་བཞིན་དུ་ཆོས་ཅན་དང་ཆོས་ལ་
མཁས་པས་བཤད་པའི་ཕྱིར་ཏེ་། རྟགས་བཤད་ཟིན། ཡང་རྟོག་གེ་དང་ཐ་སྙད་མཁས་པ་གཞན་དག་ན་
རེ༑ རྩའི་ནག རྟགས་ཆོས་ཅན་ལ་ཡོད་པ་ཕྱོགས་ཆོས་ཞེས་བརྗོད་ན་ཆོས་ཅན་གང་ལ་ཡོད་ཐེ་ཚོམ་ཟ་

ལེའུ་དང་པོའོ་མཐའ་དཔྱོད 65
ཕྱོགས་སྒྲ།
ལ༑ རྟགས་རྗེས་སུ་དཔག་བྱ་ལ་ཡོད་པ་ཕྱོགས་ཆོས་ཞེས་བརྗོད་པས་རྗེས་སུ་དཔག་བྱ་གསུམ་དུ་ངེས་
ལ། དེ་སྒྲུབ་ཀྱི་ཆོས་དང་ཚོགས་དོན་ཕྱོགས་ཆོས་ཀྱི་ཡོད་པ་ཆོས་ཅན་མ་ཡིན་པས དཔག་འདོད་ཀྱི་
ཆོས་ཅན་དུ་ངེས་སོ་ཟེར་བ་ལ། རྟོག་གེ་བ་ལ་ལ་ན་རེ། དན་འབགས རྟགས་ལ་ཆོས་ཀྱིས་མ་ཁྱབ་ན་ནི་
རྟགས་ཡང་དག་ཏུ་འགལ་ལ། ཁྱབ་ན་ནི་ཁྱབ་བྱེད་ཁོ་ན་ལ་ཡོད་པས། ཡོད་པ་ཆོས་ཅན་མ་ཡིན་པ་
ཉམས་ལ། ཚོགས་དོན་ལ་བསྒྲུབ་བྱའི་མཚན་ཉིད་མེད་ན་ནི་བསྒྲུབ་བྱར་འགལ་ལ། ཡོད་ན་ནི་མཚན་
ཉིད་ཀྱི་ཡོད་པ་ཆོས་ཅན་མ་ཡིན་པ་ཉམས་སོ་ཟེར། འདི་མི་འཐད་པར་ཐལ། རྟགས་དེ་སྒྲུབ་ཀྱི་ཆོས་ལ་
ཡོད་ཀྱང་ཚུལ་དང་པོའི་ཆོས་ཅན་ལ་ཡོད་མེད་འཆད་པའི་སྐབས་མ་ཡིན་པའི་ཕྱིར། མ་གྲུབ་ན། ཕྱོགས་
ཆོས་དེ་ཆས་ཁྱབ་པ་ཞེས་བཤད་མི་དགོས་པར་ཐལ། ཕྱོགས་ཆོས་ཞེས་པས་རྟགས་དེ་སྒྲུབ་ཀྱི་ཆོས་ལ་
ཁྱབ་མ་ཁྱབ་བཤད་ཟིན་པའི་ཕྱིར་དང་། མི་རྟག་པ་ནི་སྒྲ་མི་རྟག་པ་སྒྲུབ་པའི་ཆོས་དང་ཆོས་ཅན་གཉིས་ཀ་
ཡིན་ན། སྒྲ་མི་རྟག་པར་སྒྲུབ་པ་དེ་གཞི་ཆོས་ཐ་དད་མེད་ནས་མ་གྲུབ་པའི་གཏན་ཚིགས་སུ་ཐལ་བའི་
ཕྱིར་རོ་སོགས་བྱ། ཡང་ཁ་ཅིག་ན་རེ། རྣམ་ངེས་སུ། རྗེས་དཔག་བྱ་དང་དེ་མཚུངས་ལ། ། ཡོད་དང་
མེད་ལ་མེད་པར་ནི། །ངེས་པ་ཞེས་པ་འདི་ཚད་མ་མདོའི་ཚིག་འདིར་བཀོད་པ་ཡིན་ཟེར་ན་འོ་ན། ཚད་མ་
མདོའི་རྩ་ཚིག་ལ་འདིའི་སྐབས་སུ་ངེས་པ་ཞེས་པའི་ཚིག་བཀོད་པར་ཐལ་ལོ། །དམ་བཅའ་འཐད་པའི་
ཕྱིར༑ འདོད་ན། མདོའི་རྣམ་བཤད་མཐར་འཛིན་གདུང་སེལ་ལས། ངེས་པ་ཞེས་པ་རྩ་བའི་ཚིག་ལ་
དངོས་སུ་མ་བསྟན་ཡང༌། ཞེས་གསུངས་པ་མི་འཐད་པར་ཐལ་ལོ། །འདོད་པའི་ཕྱིར། འཁོར་
གསུམ། གཞན་ཡང་མདོ་རྩའི་འགྱུར་ལས། རྗེས་དཔག་བྱ་དང་དེ་མཐུན་ལ། །ཡོད་དང་མེད་ཉིད་ལ་
མེད་པའོ། །ཞེས་དང་། དེའི་འགྲེལ་པའི་འགྱུར་ལས། རྗེས་དཔག་བྱ་དང་དོན་མཐུན་ལ། །ཡོད་མེད་
ཉིད་ལ་མེད་པའོ། །རྗེས་སུ་དཔག་པར་བྱ་བ་ནི་ཆོས་ཀྱི་སོགས་འབྱུང་བ་མི་འཐད་པར་ཐལ་ལོ། །འདོད་
པའི་ཕྱིར། གཞན་ཡང་རྣམ་བཤད་མཐར་འཛིན་གདུང་སེལ་ལས། རྣམ་ངེས་སུ་ཐ་མར་སྨོས་པའི་ངེས་པ་
ཉིད་ནི་ཚུལ་གསུམ་ག་ལ་བལྟ་བར་བྱའོ། །ཞེས་པ་ཡང་དེ་མཚན་ཉིད་ཀྱི་ཟུར་དུ་ཡིན་གྱི་ཞེས་དང༌། རྣམ་

66 ཕྱོགས་སྒྲལེའུ་དང་པོའོ་མཐའ་དཔྱོད།
ངེས་རྩ་བར། རྗེས་དཔག་བྱ་དང་དེ་མཚུངས་ལ། །ཡོད་དང་མེད་པ་མེད་པར་ནི། །ངེས་པ་གཏན་ཚིགས་
མི་དམིགས་དང༌། །བདག་དང་འབྲས་བུ་ཞེས་བྱ་གསུམ། །ཞེས་བཀོད་པ་མ་ཡིན་པར་ཐལ་ལོ། །འདོད་
པའི་ཕྱིར། འདོད་ན། དེའི་རྣམ་བཤད་རྒྱལ་བའི་དགོངས་གསལ་ལས།
གཉིས་པ་ཡན་ལག་གི་དོན་ལ་གསུམ། མཚམས་སྦྱར་བ། རྩ་བ་དང་འགྲེལ་པའོ། །ཞེས་
གསུངས་པ་མི་འཐད་པར་ཐལ་བ་དང༌། འཐད་ལྡན་དུ་ཡང་འགྲེལ་བཤད་བརྩམ་པར་བཤད་པ་མི་འཐད་
པར་ཐལ་བ་དང༌། བར་སྐབས་ཀྱི་ཚིགས་བཅད་དག་ཀྱང་འགྲེལ་བའི་མ་ཡིན་པར་རྩ་བར་ཐལ་བ་
དང༌༑ རྣམ་འགྲེལ་ངེས་རྒྱས་བསྡུས་གོ་ལོག་པར་ཐལ་བ་སོགས་འབྱུང་ངོ་། །འདི་ལྟར་མ་གོ་ནས་བླུན་
པོ་རྣམས་ཀྱིས་ཟོབ་བཤད་ལུང་མ་བསྟན་སྣ་ཚོགས་བྱས་སོ། །འོ་ན། ཐར་ལམ་གསལ་བྱེད་དུ་ལུང་
དྲངས་པ་ལ་ངེས་པ་བྱུང་བ་དང་རྣམ་བཤད་འདིར་ཕྱོགས་གླང་གི་གསུང་བཀོད་པར་བཤད་པ་མི་འཐད་
པར་ཐལ། དམ་བཅའ་འཐད་པའི་ཕྱིར་ན་མ་ཁྱབ་སྟེ། གསུང་གི་དོན་བཀོད་པ་ཙམ་ཡིན་པའི་ཕྱིར། ཡང་
ཁ་ཅིག རྣམ་ངེས་སུ། ཕྱོགས་ཆོས་མཐུན་ཕྱོགས་ཡོད་མེད་དང་། །ཞེས་པ་མདོ་ཚིག་ཏུ་འདོད་པ་ཡང་
མི་འཐད་པར་ཐལ། དེར་དེ་མེད་པའི་ཕྱིར། ཕྱོགས་ཆོས་ཅན་དགུ་སྟོན་པ་ན། མདོ་ལས། གང་ཞིག་
བསྒྲུབ་བྱའི་ཆོས་ཀྱི་རྟགས། །དེ་ལྟར་སྣང་བ་ཕལ་ཆེ་བས། །དེས་ན་གཏན་ཚིགས་སོགས་དོན་གྱི།
སྔོན་དུ་རྒྱས་པར་དེ་བསྟན་བྱ། །མཐུན་ཕྱོགས་ལ་ཡོད་མེད་རྣམ་གཉིས །ཕྱོགས་ཀྱི་ཕྱོགས་ལ་ཡང་རྣམ་
གསུམ། །མི་མཐུན་ཕྱོགས་ལའང་སོ་སོར་ནས། །ཡོད་མིན་གཉིས་ཀའི་བྱེ་བྲག་ཕྱིར། །ཞེས་གསུངས་
པའི་ཕྱིར། ཡང་ཕྱོགས་ཆོས་ཞེས་པའི་ཚིག་སྡུད་དང་རྣམ་བཅད་གསུམ་གོ་བ་མ་ཆགས་ན་གཞུང་འདིའི་
དོན་ཕལ་ཆེ་བ་མི་གོ་ལ། ཁྱད་པར་ཚུལ་གསུམ་གྱི་ཚིག་ཕྲད་སྦྱོར་ས་མ་ཤེས་པར་གདུགས་དཀར་གྱི་
སྔགས་འདོན་པ་ལྟར་འགྱུར་ལ། དེ་ཁོ་ནའང་གཞུང་དུ་མའི་ཚིག་སྦྱོར་ལ་ནུས་པ་ཁྱད་པར་ཅན་གོ་བར་
སྣང་བས་ན། དེ་དག་ལ་དཔྱོད་པའི་སྒོ་རེ་བསྟན་ན། ཁ་ཅིག་ན་རེ། འདི་ལ་ཕྱོགས་ཀྱི་ཆོས་ཡོད་པས་
ཞེས་པའི་དོན་ཕྱོགས་ཆོས་ཅན་དུ་སྟོན་བྱེད་ཀྱི་དོན་བསྡུས་ནས་ཕྱོགས་ཆོས་ཞེས་བཀོད་ཟེར་ན། འོ་ན་

67ལེའུ་དང་པོའོ་མཐའ་དཔྱོད ཕྱོགས་སྒྲ
ཕྱོགས་ཆོས་ཞེས་པའི་ཚིག་སྡུད་འདི་འབྲུ་མང་པོའི་བསྡུ་བར་ཐལ། འདོད་པ་དེའི་ཕྱིར། འདོད་ན། ཆོས་
ཅན་ནམ་ཕྱོགས་དེ་དང་ཆོས་ཀྱི་གཞི་མཐུན་བསྟན་ནས་དངོས་སུ་བཤད་པའི་དོན་ལས་དོན་གཞན་གོ་བྱེད་
ཡིན་པར་ཐལ། འདོད་པའི་ཕྱིར། ཁྱབ་སྟེ། ཆ་བསགས་ལས། གལ་ཏེ་ཚིག་གཉིས་དག་གྱུར་རམ།
གལ་ཏེ་མང་པོར་གྱུར་པའང་རུང༌། །དེ་རྣམས་ཚིག་དོན་གཞན་ལ་ནི། །འབྲུ་མང་ཞེས་གསུངས་པའི་
ཕྱིར༑ ཁྱབ་སྟེ། འདི་ལ་ཚིག་གཉིས་པའི་འབྲུ་མང་ཤར་ལྷོ་ཞེས་པས་ཤར་ལྷོ་ལས་གཞན་མཚམས་
བསྟན། ཚིག་མང་པོའི་འབྲུ་མང་མཆོད་བརྗོད་དུ། རྟོག་པའི་དྲ་བ་རྣམ་བསལ་ཅིང༌། །ཟབ་ཅིང་རྒྱ་ཆེ་སྐུ་
མངའ་བ། །ཞེས་པའི་དངོས་བསྟན་གྱི་ཆོས་གསུམ་ལས་གཞན་པ་དེ་ལྡན་གྱི་སངས་རྒྱས་སྟོན་པ་ལྟ་བུ་
ཞིག་དགོས་པའི་ཕྱིར། འདོད་མི་ནུས་ཏེ ཕྱོགས་ཆོས་ཞེས་པས་རྩོད་གཞི་སྒྲ་ལྟ་བུའི་ལྡན་ཆོས་བྱས་པ་
རྟགས་སུ་སྟོན་པའི་ཕྱིར། ཇི་སྐད་དུ་ཤཱཀྱས། འདི་ལ་ཕྱོགས་ཀྱི་ཆོས་ཡོད་པས། །ཞེས་བྱ་བར་འབྲུ་མང་
པོ་བ་ནི་མ་ཡིན་ཏེ། ཆོས་ཅན་ཞེས་བྱ་བ་ཕྱོགས་དང་ཆོས་ཞེས་བྱ་བར་གཞི་མཐུན་མེད་པའི་ཕྱིར་རོ་ཞེས་
དང་༑ འཐད་ལྡན་ལས། འབྲུ་མང་པོ་ཡང་མ་ཡིན་ཏེ ནས། དོན་ཀྱང་འགལ་བའི་ཕྱིར་ཏེ། དེ་ཉིད་
ཆོས་ཅན་ཡིན་ལ་དེ་ཉིད་ཆོས་ཡིན་པ་ནི་མ་ཡིན་ནོ་ཞེས་གསུངས་པའི་ཕྱིར། ཡང་ཁོ་ན་རེ། ཕྱོགས་ཆོས་
ཞེས་པ་ལས་འཛིན་གྱི་བསྡུ་བ་ཡིན་ཟེར་ན། འོ་ན་ཕྱོགས་སམ་རྩོད་གཞི་ཡང་ཡིན་ཆོས་རྟགས་ཀྱང་ཡིན་
པ་ཞེས་པའི་དོན་བསྡུས་ནས་ཕྱོགས་ཆོས་ཞེས་བཤད་པར་ཐལ་ལོ། །འདོད་པའི་ཕྱིར། ཁྱབ་སྟེ། དེ་ལྟར་
གཞི་མཐུན་ཞིག་ལ་སྡུད་པའི་ཚིག་གཅིག་དགོས་པའི་ཕྱིར། ཆ་བསགས་ལས། གཞི་མཐུན་པ་ཡི་ཚིག་
དག་ནི། །ལས་འཛིན་བྱེད་པར་རྣམ་ཤེས་བྱ། །ཞེས་གསུངས་པའི་ཕྱིར། འདོད་ན། འདིའི་ཕྱོགས་དང་
ཆོས་གཉིས་ཀ་རྩོད་གཞི་འམ་རྟགས་གང་རུང་ཞིག་ལ་བྱེད་པར་ཐལ། འདོད་པའི་ཕྱིར། དེ་བཞིན་དུ་སྒྲ་
བྱས་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་སུ་ཐལ་དང་གཏན་ཚིགས་སུ་ཐལ་
ལོ༑ ༑འདོད་པའི་ཕྱིར་འདོད་ན། དེ་ཆས་ཁྱབ་ཅེས་བཤད་པ་ནི་འཐད་བར་ཐལ་ལོ། །ཤཱཀྱས་གཞི་མཐུན་
པ་མེད་པའི་ཕྱིར་རོ། །དེ་ཉིད་ཀྱིས་ཕྱིར་ལས་ཀྱི་གཞི་ཡང་མ་ཡིན་ནོ། ཞེས་དང༌འཐང་ལྡན་

68
ལེའུ་དང་པོའོ་མཐའ་དཔྱོད >>( U- ཕྱོགས་སྒྲ།
ལས༑ དེ་ཉིད་ཀྱི་ཕྱིར་འདི་ལས་འཛིན་པ་ཡང་མ་ཡིན་ནོ། །ཞེས་གསུངས་པའི་ཕྱིར། ཡང་ཁ་ཅིག་ན་
རེ༑ འདི་ཕྱོགས་དང་ཆོས་དང་ཞེས་པ་བསྡུས་ནས་ཕྱོགས་ཆོས་ཞེས་ཟླས་དབྱེའི་ཚིག་སྡུད་སྦྱར་ཟེར་
ན༑ ཕྱོགས་ཆོས་ཞེས་པ་ཟླས་དབྱེའི་ཚིག་སྡུད་མ་ཡིན་པར་ཐལ། ཕྱོགས་ཆོས་ལ་མིང་གཉིས་ལས་མེད་
པས༑ ཟླས་དབྱེ་གཉིས་ཀྱི་མིང་གསུམ་ཕན་ཆད་ཀྱི་མང་པོའི་ཟླས་དབྱེ་མ་ཡིན་ལ། མིང་གཉིས་པའི་
ཟླས་དབྱེ་ལ་ཕན་ཚུན་སྦྱོར་བའི་དང་ཀུན་སྡུད་ཀྱི་ཟླས་དབྱེ་གཉིས་སུ་ངེས་པ་ལས་དེ་གཉིས་གང་ཡང་མ་
ཡིན་པའི་ཕྱིར། དེར་ཐལ། ཕན་ཚུན་གཞན་སྦྱོར་གྱི་མིང་གཉིས་པའི་དེ་མ་ཡིན་པ་གང་ཞིག །ཀུན་སྡུད་
ཀྱི་མིང་གཉིས་པའི་ཟླས་དབྱེ་མ་ཡིན་པའི་ཕྱིར། དང་པོ་མ་གྲུབ་ན། འོ་ན། ཕྱོགས་ཆོས་དག་ཅེས་གཉིས་
ཚིག་གི་མཐའ་ཅན་དུ་ཐལ། ཕྱོགས་ཆོས་ཞེས་པ་ཕན་ཚུན་གཞན་སྦྱོར་རམ་ལྡན་སྦྱོར་གྱི་མིང་གཉིས་པའི་
ཟླས་དབྱེའི་ཚིག་བསྡུས་ཡིན་པའི་ཕྱིར། རྟགས་ཁས། ཁྱབ་སྟེ། ཤཱཀྱས། ཕྱོགས་དང་ཆོས་ཞེས་བྱ་བར་
ཟླས་དབྱེ་བ་ཡང་མ་ཡིན་ཏེ། ཕན་ཚུན་ལྡན་པ་ཡིན་ན་ནི་གཉིས་ཀྱི་ཚིག་ཡིན་པ་དང༌། ཞེས་གསུངས་
པའི་ཕྱིར། རྟགས་གཉིས་པ་མ་གྲུབ་ན། ཕྱོགས་ཆོས་ཞེས་པ་མ་ནིང་གི་མཐའ་ཅན་དུ་ཐལ། ཟླས་དབྱེའི་
ཀུན་སྡུད་ཀྱི་གཅིག་ཚིག་གི་མཐའ་ཅན་ཡིན་པའི་ཕྱིར། རྟགས་ཁས། ཁྱབ་སྟེ ཆ་བསགས་ལས། དེ་ནི་
མ་ནིང་རྟགས་སུ་འགྱུར། །ཟླས་དབྱེ་གཅིག་དེ་བཞིན་པ་གཉིས། །ཞེས་པའི་མ་ནིང་ཞེས་པ་དང་ཟླས་
དབྱེ་གཅིག་ཅེས་པའི་དོན་ཡོད་པའི་ཕྱིར། མ་ཁྱབ་མཚམས་ལ་འདོད་ན། ཕྱོགས་ཆོས་ཞེས་པ་རྣམ་དབྱེ་
དང་པོའི་རྗེས་མེད་པར་ཐལ་ལོ། །ཇི་སྐད་དུ་ཤཱཀྱས། གཅིག་ཏུ་བསྡུ་པ་ཡིན་ན་ནི་མ་ནིང་ཉིད་ཡིན་པར་
ཡང་ཐལ་བར་འགྱུར་ལ་ཞེས་གསུངས་པའི་ཕྱིར། དེ་ལྟར་ཟླས་དབྱེའི་གཞན་སྦྱོར་དང་ཀུན་བསྡུས་གང་
བྱས་ཀྱང་མི་འཐད་པ་ནི། འཐད་ལྡན་ལས་ཀྱང༌། རེ་ཞིག་འདི་ཟླས་དབྱེའི་བསྡུ་བ་ནི་མ་ཡིན་ནོ། །མ་
ནིང་གི་རྟགས་དང༌། གཉིས་ཀྱི་ཚིག་ཏུ་ཐལ་བའི་ཕྱིར་རོ། །ཞེས་གསུངས་པའི་ཕྱིར། ཟླས་དབྱེར་འདོད་
པ་ལ་སྐྱོན་གཞན་ཡང་འདི་ལྟར། རྩ་བར། དེ་ཆས་ཁྱབ་གསུངས་པ་མི་འཐད་པར་ཐལ། སྒྲ་མི་རྟག་པར་
སྒྲུབ་པའི་ཕྱོགས་དང་ཆོས་ཏེ་སྒྲ་བྱས་པ་ལ་དེ་ཆས་མ་ཁྱབ་པའི་ཕྱིར། དེར་ཐལ། སྒྲ་བྱས་ན་མི་རྟག་པས་

69ལེའུ་དང་པོའོ་མཐའ་དཔྱོད། ཕྱོགས་སྒྲ།
མ་ཁྱབ་པའི་ཕྱིར། ཤཱཀྱས། ཕྱོགས་དང་ཆོས་ལ་དེ་ཆས་ཁྱབ་པ་ཡང་མེད་དོ་ཞེས་གསུངས་པའི་
ཕྱིར༑ དེས་ན་ཕྱོགས་ཆོས་ཞེས་པ་མི་ལྡན་རྣམ་གཅོད་ཀྱི་ཆེད་དུ་ཚིག་བསྡུས་གསུམ་པ་དེའི་སྐྱེས་བུའི་
བསྡུ་བའི་ནང་ཚན་དྲུག་པའི་བསྡུ་བ་བྱས་ནས་ཕྱོགས་ཀྱི་ཆོས་ཞེས་པའི་དྲུག་སྒྲ་བསྡུས་ནས་ཕྱོགས་ཆོས་
ཞེས་བཤད་པ་ཡིན་ཏེ། ཚིག་སྡུད་དྲུག་གི་འབྲུ་མང་དང་ལས་འཛིན་དང་ཟླས་དབྱེ་གསུམ་མིན་ཚུལ་
བཤད་ཟིན་ལ། དེ་གཉིས་པའང་ངག་གཉིས་པ་ཡང་མ་ཡིན་མི་ཟད་པའི་བསྡུ་བ་ཡང་མ་ཡིན་པའི་
ཕྱིར༑ དང་པོ་གྲུབ་སྟེ། ཕྱོགས་ཆོས་ཞེས་པ་ལ་གྲངས་ཀྱི་ཚིག་མེད་པའི་ཕྱིར། གཉིས་པ་གྲུབ་
སྟེ༑ ཕྱོགས་ཆོས་ཞེས་པ་ལ། མི་ཟད་པའི་ཉེར་སྒྱུར་སོགས་སྔོན་དུ་མ་བཀོད་པའི་ཕྱིར་རོ། །འདི་དག་ནི་
རང་གི་རྗེད་བྱང་ཁོ་ན་ལགས་སོ། །
རང་ལུགས་ནི། དེ་སྒྲུབ་ཀྱི་རྟགས་ཚུལ་དང་པོ་འཆད་པའི་དངོས་བསྟན་གྱི་ཕྱོགས་དང་དེ་འདྲའི་
དབག་བྱ་དང་དེ་འདྲའི་བསྒྲུབ་བྱ་དང་། དེ་སྒྲུབ་ཀྱི་ཤེས་འདོད་ཆོས་ཅན་དང་། དེ་སྒྲུབ་ཀྱི་དཔག་བྱའི་
ཆོས་ཅན་དང་། དེ་སྒྲུབ་ཀྱི་བསྒྲུབ་བྱའི་ཆོས་ཅན་དང་དེ་སྒྲུབ་ཀྱི་རྩོད་གཞི་དང་དེ་སྒྲུབ་ཀྱི་གཞི་རྣམས་དོན་
གཅིག་རྣམ་གྲངས་ཡིན་ཏེ། དེ་དག་རྒོལ་བ་མཁས་པས་དཔག་འདོད་ཆོས་ཀྱི་དཔག་གཞིར་གཟུང་བའི་
རྣམ་གྲངས་ཡིན་པའི་ཕྱིར། དེ་སྒྲུབ་ཀྱི་བསྒྲུབ་བྱའི་རྣམ་གྲངས་ཡོད་དེ། དེ་སྒྲུབ་ཀྱི་བསྒྲུབ་བྱ་དང༌། དེ་
སྒྲུབ་ཀྱི་ཕྱོགས་དང་། དེ་སྒྲུབ་ཀྱི་དཔག་བྱ་དང་། དེ་སྒྲུབ་ཀྱི་རྩོད་གཞི་དང་ཆོས་ཀྱི་ཚོགས་དོན་དང་། དེ་
སྒྲུབ་ཀྱི་ཆོས་ཀྱིས་ཁྱད་པར་བྱས་པའི་རྩོད་གཞི་དང་། དེ་སྒྲུབ་ཀྱི་རྩོད་གཞིས་ཁྱད་པར་བྱས་པའི་ཆོས་
རྣམས་དོན་གཅིག་ཡིན་པའི་ཕྱིར། དེ་སྒྲུབ་ཀྱི་ཕྱོགས་སྒྲ་དང་དཔག་བྱའི་སྒྲ་དང་བསྒྲུབ་བྱའི་སྒྲ་གསུམ་
དངོས་བཏགས་སོ་སོར་འཇུག་ཚུལ་ཡོད་དེ། དེ་སྒྲུབ་ཀྱི་རྩོད་གཞི་དང་ཆོས་ལ་བཏགས་ནས་འཇུག
ཚོགས་དོན་ལ་དངོས་མིང་དུ་འཇུག་པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་རྩོད་གཞི་དང་ཆོས་གཉིས་
ཕྱོགས་ཀྱི་གདགས་གཞི་ཡ་གྱལ་ཡིན་པས་དེ་ལྟར་བཏགས་པའི་ཕྱིར། དེ་གཉིས་ཆོས་ཅན། དེ་སྒྲུབ་ཀྱི་
ཕྱོགས་དངོས་མ་ཡིན་ཏེ། བྱས་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་གིས་ཁྱོད་ཚད་མས་གྲུབ་ཟིན་

ལེའུ་དང་པོའོ་མཐའ་དཔྱོད 70 ཕྱོགས་སྒྲ།
པའི་ཕྱིར། དེ་སྒྲུབ་ཀྱི་ཚོགས་དོན་ཆོས་ཅན། དེ་སྒྲུབ་ཀྱི་ཕྱོགས་སྒྲ་དངོས་མིང་དུ་འཇུག་སྟེ། དེ་སྒྲུབ་ཀྱི་
རྩོད་གཞི་དང་ཆོས་ལྷན་ཅིག་བསྡོམས་པའི་དོན་ཡིན་པའི་ཕྱིར། ཁྱབ་སྟེ། དེ་དེའི་ཐུན་མོང་མ་ཡིན་པའི་
མིང་ཡིན་པའི་ཕྱིར། དཔེར་ན་ཐུན་མོང་མ་ཡིན་པའི་སྐལ་བ་ལ་དེའི་ངོས་སྐལ་དུ་གྲགས་པ་བཞིན། ཇི་
སྐད་དུ་འཆི་མེད་མཛོད་ལས། བཀྵ་ཕྱོགས་དང་ལྷན་ཅིག་གོ །ཞེས་གསུངས་པའི་ཕྱིར། དེ་སྒྲུབ་ཀྱི་
ཕྱོགས་ཀྱི་ཐ་སྙད་ཚོགས་དོན་དང་ཆོས་དང་ཤེས་འདོད་ཆོས་ཅན་གསུམ་ལ་འཇུག་ཀྱང་》སྐབས་སྟོབས་
ཀྱིས་སོ་སོར་གོ་ཚུལ་སྔར་བཤད་པ་ལྟར་ཡིན་པར་ཐལ། དེ་ལྟར་དུ་བོད་ཁོ་ནས་བྱས་པ་མ་ཡིན་པར་
འཕགས་ཡུལ་པཎ་ཆེན་དག་གིས་བཤད་པའི་ཕྱིར་ཏེ། འཐད་ལྡན་ལས། རྗེས་སུ་དཔག་པར་བྱ་བའི་ཐ་
སྙད་ནི་རྣམ་པ་གསུམ་ལ་ཡིན་ཏེ། སྒྲུབ་པར་བྱེད་པ་ལས་རྟོགས་པ་ཆོས་དང་ཆོས་ཅན་གྱི་སྤྱི་གང་ཡིན་པ་
དེ་ནི་དངོས་སུ་རྗེས་སུ་དཔག་པར་བྱ་བ་ཡིན་ཞིང༌། ཁྱབ་པའི་ཡུལ་བསྒྲུབ་པར་བྱ་བའི་ཆོས་
དང་༑ གཏན་ཚིགས་ཀྱི་མཚན་ཉིད་ཀྱི་ཡུལ་ཆོས་ཅན་ནི་བཏགས་ནས་རྗེས་སུ་དཔག་པ་ཡིན་ནོ་ཞེས་
གསུངས་པའི་ཕྱིར། ཁྱབ་སྟེ། ཡིན་ཞིང་ཡན་ཆད་ཀྱིས་སྦྱོར་བའི་སྒོས་སྒྲུབ་བྱེད་ཀྱི་རྟགས་བཀོད་ནས་
རྟོགས་རྒྱུའི་བསྒྲུབ་བྱ་དངོས་ནི་ཚོགས་དོན་གང་ཞིག ཁྱབ་པའི་ཡུལ་བསྒྲུབ་པར་བྱ་བའི་ཆོས་ཞེས་པས་
ཁྱབ་པའི་སྐབས་ཀྱི་དངོས་བསྟན་གྱི་བསྒྲུབ་བྱ་ལ་ཆོས་དགོས་པར་བཤད། ལྷག་མས་རྟགས་ཚུལ་དང་
པོའི་དངོས་བསྟན་ཕྱོགས་ལ་རྩོད་གཞིས་ཁྱབ་པར་བཤད་པའི་ཕྱིར། རྟགས་དང་པོ་སླ། རྟགས་གཉིས་པ་
གྲུབ་སྟེ། འཐད་ལྡན་ལས། ཆོས་ཙམ་ཡང་འདིར་རྗེས་སུ་དཔག་པ་མ་ཡིན་ཏེ། རྗེས་སུ་འགྲོ་བ་དང་
ལྡོག་པའི་སྒྲོས་དེ་ལྟ་བུའི་ཆོས་ཙམ་ལ་ཡོད་པ་འཆད་པར་འགྱུར་ཞེས་གསུངས་པའི་ཕྱིར། ཁྱབ་
སྟེ། འདིས་ཁྱབ་པ་གཉིས་ཀའི་འབྲེལ་ཡུལ་བསྒྲུབ་བྱ་ལ་ཆོས་ཙམ་མམ་ཆོས་ཁོ་ནས་ཁྱབ་པར་བཤད་
པའི་ཕྱིར་རོ། །རྟགས་གསུམ་པ་གྲུབ་སྟེ འཐད་ལྡན་ལས། འདིའི་ཡུལ་ལ་སྤྱི་ནི་རྗེས་སུ་དཔག་བར་བྱ་
བ་མ་ཡིན་ཏེ དེ་ལྟ་བུའི་སྤྱི་ལ་རྟགས་མ་གྲུབ་པའི་ཕྱིར་རོ། །དེ་ལ་སྒྲུབ་ན་ཡང་རྟགས་ཉིད་མ་ཡིན་
ཏེ༑ བསྒྲུབ་པར་བྱ་བ་མེད་པའི་ཕྱིར་རོ་ཞེས་གསུངས་པའི་ཕྱིར།

71ལེའུ་དང་པོའོ་མཐའ་དཔྱོད གཏན་ཚིགས་ཡང་དག
རྩོད་སྤོང༌། ཁོ་ན་རེ། སྒྲ་དེ་སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་འཆད་པར་དངོས་
བསྟན་གྱི་ཕྱོགས་དངོས་གནས་པ་མ་ཡིན་པར་ཐལ། དེ་དེ་སྒྲུབ་ཀྱི་རྟགས་ཚུལ་དང་པོ་འཆད་པའི་དངོས་
བསྟན་གྱི་ཕྱོགས་བཏགས་པ་བ་ཡིན་པའི་ཕྱིར་ཏེ། རིགས་གཏེར་ལས། ཡ་གྱལ་གཉིས་ལ་བཏགས་ནས་
འཇུག །ཅེས་གསུངས་པའི་ཕྱིར་ན་འགལ་ཁྱབ་ཡིན་ཏེ། དེ་གྲུབ་ཀྱི་ཕྱོགས་ལ་དགོངས་ཀྱི་རྟགས་ཚུལ་
དང་པོའི་ཕྱོགས་མིན་ལ། དེ་སྒྲུབ་ཀྱི་རྟགས་ཚུལ་དང་པོ་འཆད་པའི་དངོས་བསྟན་གྱི་ཕྱོགས་ཡིན་ན་དེ་
སྒྲུབ་ཀྱི་ཕྱོགས་ཡིན་དགོས་པར་ཐལ། སྒྲ་དེ་དེ་མ་ཡིན་པའི་ཕྱིར། རྟགས་ཁས། འཁོར་གསུམ། མ་
གྲུབ་ན། སྒྲ་ཆོས་ཅན། རྟགས་ཚུལ་དང་པོའི་དངོས་བསྟན་གྱི་ཕྱོགས་བཏགས་པ་བ་མ་ཡིན་པར་
ཐལ༑ ཁྱོད་དེ་དངོས་གནས་པ་ཡིན་པའི་ཕྱིར། འཁོར་གསུམ་ག་དངོས། ཁྱབ་སྟེ། དངོས་བཏགས་
གཉིས་འགལ་བའི་ཕྱིར་དང༌། དེ་གཉིས་ཀྱི་མིང་དོན་གཉིས་ཀ་འགལ་བའི་ཕྱིར། ཚད་མ་
མདོར། བཏགས་པའི་ཕྱིར་ན་མི་སྲིད་ཕྱིར། །འབངས་ལ་རྒྱལ་པོར་བཏགས་པ་བཞིན། །ཞེས་གསུངས་
པའི་ཕྱིར། བྱས་པ་ལ་ཁོ་ན་རེ། དངོས་མིང་དང་ཐུན་མོང་མ་ཡིན་པའི་མིང་དོན་གཅིག་ཏུ་འདོད་པ་མི་
འཐད་པར་ཐལ། ཤེས་བྱ་ཞེས་པའི་སྒྲ་བུམ་པའི་དངོས་མིང་ཡིན་པའི་ཕྱིར། དེར་ཐལ། དེ་བུམ་པ་ལ་
དངོས་མིང་དུ་འཇུག་པའི་ཕྱིར། དེར་ཐལ། དེ་དེ་ལ་དངོས་སུ་འཇུག་པ་གང་ཞིག མིང་ཡིན་པའི་ཕྱིར་ན་
མ་ཁྱབ།
གཏན་ཚིགས་ཡང་དག་བཤད་པ།
གསུམ་པ་རྟགས་ཡང་དག་གི་མཐའ་དཔྱད་པ་ལ། དགག་གཞག་སྤང་གསུམ་མ་ལས། ངང་པོ་
ལ༑ རིགས་གཏེར་ལས། ཚུལ་གཅིག་ནས་ནི་དྲུག་གི་བར། །ཞེས་གསུངས་ཀྱང་ཚུལ་སོ་སོའི་ངོས་
འཛིན་དང་འདོད་ཚུལ་མ་བཤད་པས་མཁས་བླུན་དུ་མས་རྣམ་རྟོག་འཁྲུལ་བའི་དྲ་བ་སྣ་ཚོགས་བྱས་
ཏེ༑ ཁ་ཅིག ཚུལ་དེ་ལྟར་འཕགས་ཡུལ་དུ་མ་གྲགས་ཟེར་སྐད། འོ་ན། འཕགས་ཡུལ་དུ་ཚུལ་གཅིག་

72 གཏན་ཚིགས་ཡང་དག
ལེའུ་དང་པོའོ་མཐའ་དཔྱོད
ནས་དྲུག་གི་བར་འདོད་བར་བཤད་པའི་རྒྱ་གཞུང་རྣམ་དག་མེད་པར་ཐལ། དམ་བཅའ་འཐད་པའི་
ཕྱིར༑ འཁོར་གསུམ། འདོད་ན། མཁས་གྲུབ་ཆེན་པོ་དགྲ་ལས་རྒྱལ་བའི་བྱིས་པ་འཇུག་པའི་རྟོག་གེ་
ལས༑ ཚུལ་གསུམ་པའི་རྟགས་སྨོས་པས་ནི། ཚུལ་གཅིག་དང༌། གཉིས་དང་། བཞི་དང༌། ལྔ་
དང་། དྲུག་ལས་སྐྱེས་པའི་ཤེས་པའི་རྗེས་སུ་དབག་པ་ཉིད་ཕྱིར་བཟློག་གོ།ཞེས་གསུངས་པ་མི་འཐང་
པར་ཐལ། འདོད་པའི་ཕྱིར། འཁོར་གསུམ། དེ་བཞིན་དུ་ཞི་འཚོ་ཡབ་སྲས་གསུང་དང་འགལ་བ་འཆད་
བར་འགྱུར་རོ། །འོ་ན་འདི་དག་འདོད་མཁན་དང་ཚུལ་སོ་སོར་འདྲེན་ཚུལ་ཇི་ལྟར་སྙམ་ན། འདི་ལ་
རིགས་གཏེར་རང་འགྲེལ་མཁན་པོའང་མགོ་བོ་མགལ་མེ་ལྟར་འཁོར་བར་མཐོང་ལ། ་རེ་ཞིག་འདི་ལྟར་
ཁ་ཅིག ཚུལ་རེ་རེ་འདོད་མཁན་དང་བཞི་སོགས་འདོད་མཁན་འགལ་ཟེར། ལ་ལས་གཞུང་འདིར་ཚུལ་
གསུམ་མ་སྨོས་པས་ཚུལ་གསུམ་འདོད་ཚུལ་མཐུན་ཟེར་ན། དང་པོ་ནི། རིགས་གཏེར་རང་འགྲེལ་
ལས། ཡང་རིག་པ་ཅན་པ་འགའ་ཞིག་ཆོས་ཅན་ལ་གྲུབ་པ་སྔ་མ་ཅན་དང་། མཐུན་ཕྱོགས་ལ་ཡོད་པ་
ལྷག་མ་ཅན་དང་། མི་མཐུན་ཕྱོགས་ལ་མེད་པ་སྤྱི་ལ་མཐོང་བ། མངོན་སུམ་དང་ལུང་གཉིས་ཀྱིས་མི་
གནོད་པ་འགལ་བ་མེད་པ་སྟེ་ཚུལ་བཞི་ཞེས་དང༌། ཡང་ཚུལ་གསུམ་དང་དེ་ཤེས་པ་སྟེ་ཚུལ་བཞིར་
འདོད་པ་འདི་མི་འཐད་པར་ཐལ། སྔ་མ་ཅན་དང་། ལྷག་མ་ཅན་དང་། སྤྱིར་མཐོང་ཅན་ཞེས་པ་གསུམ་
ནི་གཏན་ཚིགས་ཐ་དད་པ་གསུམ་དང་རྗེས་དཔག་གསུམ་གྱི་མིང་ཡིན་གྱི་གཏན་ཚིགས་གཅིག་གི་ཚུལ་སོ་
སོ་ལ་མིང་དེ་ལྟ་བཏགས་པ་མ་ཡིན་པའི་ཕྱིར། དཔེར་ན་འབྲས་རང་མི་དམིགས་པ་ཞེས་པ་གསུམ་
རྟགས་གསུམ་ལ་བྱེད་ཀྱི་རྟགས་གཅིག་གི་ཚུལ་གསུམ་སོ་སོའི་མིང་མ་ཡིན་པ་བཞིན་ཡིན་པའི་
ཕྱིར༑ དེར་ཐལ། དེ་ལྟར་ཕྱོགས་གླང་སོགས་མཁས་པ་དུ་མས་བཤད་པའི་ཕྱིར། ཚད་མ་མདོ་
རིག་པ་ཅན་རྣམས་ན་རེ། དེ་སྔོན་དུ་སོང་བ་ཅན་གྱི་རྗེས་སུ་དཔག་པ་ནི་གསུམ་སྟེ སྔ་མ་དང་
ལས༑
ལྡན་པ་དང་། ལྷག་མ་དང་ལྡན་པ་དང༌། སྤྱིར་མཐོང་བ་ཅན་ནོ་ཞེས་ཟེར་རོ། །ཞེས་གསུངས་པའི་
ཕྱིར། ཁྱབ་པར་ཐལ། སྔ་མ་དང་ལྡན་པ་ཅན་ཞེས་པའི་ལྡན་པའི་སྒྲ་མཚུངས་པའི་དོན་ལ་བྱས་ན་རྒྱུ་ལས་

ལེའུ་དང་པོའོ་མཐའ་དཔྱོད། 73 གཏན་ཚིགས་ཡང་དག
འབྲས་བུ་རྟོགས་པའི་རྗེས་དཔག་ལ་བྱེད་དགོས་པ་གང་ཞིག མཚུངས་སྒྲ་མི་སྦྱོར་ན་རྒྱུས་འབྲས་བུ་
དཔོག་པ་ལ་བྱེད་པའི་ཕྱིར། དང་པོ་གྲུབ་སྟེ། འདིའི་འགྲེལ་བཤད་ཡངས་པ་དང་དྲི་མ་མེད་པ་རྒྱལ་
དབང་བློས་མཛད་པ་ལས། སྔ་མ་དང་མཚུངས་པ་ནི་སྔ་མ་དང་འདྲ་བ་སྟེ་ཇི་ལྟར་འབྲེལ་བའི་དུས་ན་
མངོན་སུམ་གྱིས་དངོས་པོ་རྟོགས་པ་དེ་ལྟ་ཁོ་ནར། དུས་ཕྱིས་རྟགས་མཐོང་བ་ལས་ཀྱང་དེ་ལས་ཤེས་པ་
ཉེ་བར་སྐྱེ་སྟེ། དེའི་ཕྱིར་དེ་ནི་སྔ་མ་དང་འདྲ་བར་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། དེ་
སྐད་དུ་དར་ཊི ཀ་ལས་ཀྱང༌། མངོན་སུམ་གྱིས་རྟགས་ཆོས་དང་དེའི་འབྲེལ་བ་གཟུང་བའི་དེ་མ་
ཐག རྟགས་ཙམ་མཐོང་བའི་རྟགས་ཅན་རྟོགས་པའི་རྗེས་དཔག་སྔ་མ་མངོན་སུམ་དང་མཚུངས་པའི་སྔ་
མ་དང་འདྲ་བ་དང༌། སྔ་མ་ཅན་ཞེས་ཀྱང་བྱ་ལ་ཞེས་གསུངས་པའི་ཕྱིར། འདི་ལ་བོད་གཞན་ཡང་
འཁྲུལ་བ་མཐོང་ངོ༌། །རྟགས་གཉིས་པ་གྲུབ་སྟེ། འདིའི་འགྲེལ་བཤད་ལས། ཡང་ན་སྔོན་མ་ནི་རྒྱུ་
སྟེ༑ དེ་འདིའི་ཡོད་དོ་ཞེས་པས་སྔོན་མ་དང་ལྡན་པ་སྟེ་འབྲས་བུའོ། །ཞེས་པ་ནས། གང་རྒྱུ་ལས་འབྲས་
བུ་རྗེས་སུ་དཔོག་པའོ། །ཞེས་དང༌། ཤཱཀྱས། རིག་པ་ཅན་པའི་མཚན་ཉིད་ནི་སྔ་མ་དང་ལྡན་པ་
དང་༑ ལྷག་མ་དང་ལྡན་པ་དང་། སྤྱིར་མཐོང་བ་ཞེས་སྨྲ་བ་ལ། རྒྱུས་འབྲས་བུ་རྗེས་སུ་དཔག་པ་ནི་སྔ་
མ་དང་ལྡན་པ་སྟེ་ཞེས་གསུངས་པ་ལྟ་བུ་ཤིན་ཏུ་མང་བའི་ཕྱིར་དང་། ལྷག་མ་དག་ཀྱང་གཞན་དུ་བཤད་
ཡོད་དོ། དེས་ན་རིགས་གཏེར་རང་འགྲེལ་མཁན་ནི་འོལ་ཚོད་པ་གཅིག་སྟེ་ཆོས་རྗེ་པཎ་ཆེན་ག་ལ་ཡིན་
ཞིང་༑ ཡིན་ནའང་ཤིན་ཏུ་འཁྲུལ་ལོ། །རྒྱས་པར་མ་སྤྲོས། གཞན་ཡང་། ཚུལ་རེ་རེ་འདོད་པ་དང་ཚུལ་
བཞི་སོགས་འདོད་པ་མི་འགལ་བར་ཐལ། མུ་སྟེགས་སྣོད་ཀྱི་རྗེ་དེ་གཞན་དུ་མི་འཐད་པ་ཞེས་བྱ་བའི་
ཚུལ་གཅིག་ཀྱང་འདོད་པ་དང་། དེའི་ཤུགས་ལ་འཕངས་པའི་ཕྱོགས་ཆོས་སོགས་གསུམ་བསྣན་པའི་
རྟགས་མཚན་ཉིད་བཞི་བ་ཡང་འདོད་པ་དང་། གཞན་དུ་མི་འཐད་པ་ལས་ཕྱོགས་ཆོས་སོགས་མེད་པའི་
མཚན་ཉིད་གཅིག་པ་འདོད་པ་དང༌། དེའི་སྟེང་དུ་རིགས་མཐུན་གྲུབ་པས་མཚན་ཉིད་གཉིས་པ་
དང་། ཡང་ན་དེའི་རིགས་མི་མཐུན་གྲུབ་པའི་མཚན་ཉིད་གཉིས་པ་དང༌། ཡང་གཞན་དུ་མི་འཐད་པ་

ལེའུ་དང་པོའོ་མཐའ་དཔྱོད། 74 གཏན་ཚིབས་ཡང་དག
དང་༑ རིགས་མཐུན་ལ་འཇུག་པ་དང་། བསྒྲུབ་བྱའི་མི་མཐུན་ཕྱོགས་ལས་ལྡོག་པ་ཞེས་བྱ་བའི་ཚུལ་
གསུམ་ཡང་འདོད་པའི་ཕྱིར། དང་པོ་གྲུབ་སྟེ། ཚད་ཆེན་ལེའུ་ཉེར་གཉིས་པ་ལས། གཞན་དུ་མི་འཐང་
པ་ཉིད་ནི །གང་འདི་གཏན་ཚིགས་ཡིན་པར་འདོད། །ཅེས་དང༌། དེའི་དཀའ་འགྲེལ་ཀ་ཤཱིས་མཛང་པ་
ལས༑ གཞན་དུ་ཞེས་བྱ་སྟེ། གཏན་ཚིགས་བསྒྲུབ་བྱ་མེད་ན་མི་འཐད་བ་སྟེ། བསྒྲུབ་བྱ་ཁོ་ན་ལ་ཡོད་པ་
ཞེས་བྱ་བའི་དོན་ཏོ་ཞེས་དང༌། ཡང་དེ་ཉིད་ལས། ཤུབ་། ས་ཀྱིས་ཕྱོགས་ཀྱི་ཆོས་ཉིད་ལ་སོགས་པ་གསུམ་
པོ་འདི་ཉིད་ཀྱིས་འཕེན་པའི་ཕྱིར། མཚན་ཉིད་བཞི་པ་ཡང་ཡིན་ལ་རགས་པའམ། ཞེས་གསུངས་པའི་
ཕྱིར༑ འདིས་ནི་དངོས་སུ་ཕྱོགས་ཆོས་སོགས་མི་འདོད་ཀྱང་ཤུགས་ལ་ཁས་བླངས་པས་རྟགས་ཚུལ་
བཞིར་སོང་ཞེས་པའོ། །རྟགས་གཉིས་པ་གྲུབ་སྟེ། དཀའ་འགྲེལ་དེ་ཉིད་ལས། གང་གི་ཕྱིར་འ་འ་
ཞིག་ཏུ་མཚན་ཉིད་གཅིག་པ་ཅན་ནམ་མཚན་ཉིད་གཉིས་པ་ཅན་ནམ་མཚན་ཉིད་གསུམ་པ་ཅན་ཡང་རིགས་
ཏེ༑ འདི་ལྟར་གཞན་དུ་མི་འཐད་པ་ཉིད་གཅིག་པོ་དེས་མཚན་ཉིད་གཅིག་ཅེས་བསྟན་ལ་ཞེས་གསུངས་
པའི་ཕྱིར། ཁྱབ་སྟེ། རྟགས་མི་འདྲ་བ་གསུམ་འཆད་པའི་དང་པོའི་མཚན་གཞི་ཚུལ་གཅིག་པ་ཕྱི་མས་
བཤད་པའི་ཕྱིར་རོ། །རྟགས་གསུམ་པ་དང་བཞི་པ་གཉིས་གྲུབ་སྟེ། དེ་ཉིད་ལས། གཞན་དུ་མི་འཐང་
པ་དང་ལྷན་ཅིག་པའི་རིགས་མཐུན་པ་ལ་གྲུབ་པ་དང༌། རིགས་མི་མཐུན་པ་ལས་ལྡོག་པ་མངོན་པར
དཔྱད་ནས་མཚན་ཉིད་གཉིས་པའོ་ཞེས་གསུངས་པའི་ཕྱིར། རྟགས་ལྔ་པ་གྲུབ་སྟེ། དེ་ཉིད་འལལས གཞན་
དུ་མི་འཐད་པ་ཉིད་དང༌། རིགས་མཐུན་པ་ལ་འཇུག་པ་དང༌བསྒྲུབ་པར་བྱ་བའི་མི་མཐུན་པའི་ཕྱོགས་
ལས་ལྡོག་པ་ཞེས་བྱ་བའི་མཚན་ཉིད་གསུམ་ཡིན་གྱི། ཕྱོགས་ཀྱི་ཆོས་ལ་སོགས་པའི་མཚན་ཉིང་གསུམ་
དང་ལྡན་པས་ནི་གཏན་ཚིགས་མཚན་ཉིད་གསུམ་དུ་མི་འདོད་དེ་ཞེས་གསུངས་པའི་ཕྱིར། གཞན་ཡང་ངེ་
ལྟར་འདོད་མཁན་མི་འགལ་བར་ཐལ། ཚུལ་གཅིག་དང་ཚུལ་བཞི་དང་ཚུལ་དྲུག་རིག་པ་ཅན་དང་དཔྱོང་
པ་བས་ཀྱང་འདོད་དེ། གཏན་ཚིགས་ཐིགས་པ་ལས། གཞན་དག་གཏན་ཚིགས་མཚན་ཉིད་དྲུག་པའོ་
ཞེས་ཟེར་ཏེ། གསུམ་པོ་དེ་དག་དང་། གནོད་པར་མ་བྱས་པའི་ཡུལ་ཅན་ཉིད་དང་། ཤེས་པ་ཉིང་ཅེས་བ་

75བེའུ་དང་བོའོ་མཐའ་དཔྱོད། གཏན་ཚིགས་ཡང་དག
བ་ཡིན་ནོ་ཞེས་དང་། དེའི་འགྲེལ་པར་ཨ་ཙ་ཊས་ཀྱང་རིག་པ་ཅན་དང་དཔྱོད་པ་བ་ལ་སོགས་པས་
བསམ་པ་གཏན་ཚིགས་གཅིག་ཏུ་ཡོད་ཀྱང་ཚུལ་དྲུག་ཏུ་འདོད་པས་གསུམ་པོ་དེ་དག་དང་ཞེས་བྱ་བ་སྨོས་
ཏེ་ཞེས་སོགས་གསུངས་པའི་ཕྱིར། དེས་ན་དེ་དག་གི་རིགས་པར་བརྟེན་ནས་ཚུལ་ལྔ་པ་དང་དྲུག་པ་རང་
སྡེའི་སློབ་དཔོན་དབང་ཕྱུག་སྡེ་ཡང་འདོད་ལ། ཚུལ་རེ་རེ་བ་དང་གཉིས་གཉིས་པ་ཅན་འདོད་མཁན་བྱེ་
རིག་དག་ཡོད་ཚུལ་འོག་ཏུ་འཆད་དོ། །འདི་དག་ནི་རྟགས་མཐུན་ཕྱོགས་ལ་མཐོང་ཙམ་རྗེས་འགྲོ་
དང་༑ མི་མཐུན་ཕྱོགས་ལ་མ་མཐོང་ཙམ་ལྡོག་པར་སྨྲ་བས་ཞིབ་ཆ་མི་འདྲ་བའི་ཕྱིར། དེ་ལ་སྣོད་ཀྱི་རྗེ་
སོགས་ཀྱིས་གཏན་ཚིགས་བསྒྲུབ་བྱ་དང་མེད་ན་མི་འབྱུང་བ་དེ་གཞན་དུ་མི་འཐད་པའི་དོན་དུ་འདོད་ཟེར་
ན༑ འོ་ན། རྟགས་བསྒྲུབ་བྱ་ལས་མེད་ན་མི་འབྱུང་བ་སྒྲུབ་བྱེད་དང་གཞན་དུ་མི་འཐད་པ་བསྒྲུབ་བྱ་ཡིན་
པའི་ཁྱད་པར་མི་འཐད་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། ཀུན་བཏུས་འགྲེལ་བཤད་
ལས༑ རྣམ་པ་གཞན་དུ་ཞེས་པ་བསྒྲུབ་པར་བྱ་བ་མེད་པར་ཞེས་པའི་དོན་ཏོ། །མི་འཐད་པ་ཉིད་ནི་རབ་ཏུ་
ནུས་པ་མེད་པ། ཞེས་པ་ནས། མེད་ན་མི་འབྱུང་བ་ཉིད་ནི་བསྒྲུབ་པར་བྱ་བ་ལས་ཕྱི་རོལ་ཏུ་འདོད་ལ་རྣམ་
པ་གཞན་དུ་མི་འཐད་པ་ཉིད་ནི་ཆོས་ཅན་ཁོ་ན་ལ་བསྒྲུབ་པར་བྱ་བའོ་ཞེས་གསུངས་པའི་ཕྱིར། ཁྱབ་
སྟེ༑ མེད་པ་ཞེས་པ་ཡན་ཆད་ཀྱིས་གཞན་དུ་དང་མི་འཐད་པའི་དོན་བཤད་ཅིང༌། ལྷག་མས་བསྒྲུབ་བྱ་
དང་སྒྲུབ་བྱེད་ཡིན་པར་བཤད་པའི་ཕྱིར། དེས་ན་ཁོས་རྟགས་ཚུལ་དེ་གཅིག་པུས་ཆོག་པར་འདོད་པ་མི་
འཐད་པར་ཐལ། རྟགས་དེ་ཆོས་ཅན་གྱི་ཁྱད་པར་མ་བཟུང་བར་སྤྱིའི་སྒོ་ནས་ཡིན་ནམ། ཆོས་ཅན་གྱི་
ཁྱད་པར་བཟུང་ནས་ཡིན། ཆོས་ཅན་གྱི་ཁྱད་པར་ཡང་ཤེས་འདོད་ཀྱི་ཆོས་ཅན་ལ་ཡིན་ནམ་དཔེའི་ཡིན་
བརྟགས་ན་མི་འཐད་པའི་ཕྱིར། དང་པོ་ལྟར་ན་མི་འཐད་པར་ཐལ། མིག་གི་གཟུང་བྱའི་རྟགས་ཀྱིས་སྒྲ་
ལ་མི་རྟག་པ་ཉིད་གོའ མ་སྒྲུབ་མི་ཐུབ་པའི་ཕྱིར། ཚད་ཆེན་ཉེར་གཉིས་པ་ལས། དེར་ནི་སྤྱི་ཡིས་རྟོགས་
ཤེ་ན། །སྒྲུབ་པར་བྱ་བའི་ཆོས་ཅན་ལ། །གཏན་ཚིགས་ཡོད་པར་བསྟན་པ་ན། །བརྗོད་འདོད་གྲུབ་པ་མིན་
པ་བསྟེན། །དཔེར་ན་མིག་གི་གཟུང་བྱ་ནི། །མི་རྟག་པ་ལ་འཁྲུལ་པ་ཉིད། །ཅེས་གསུངས་པའི་

ལེའུ་དང་པོའོ་མཐའ་དཔྱོད། 76 གཏན་ཚིགས་ཡང་དག
ཕྱིར༑ གལ་ཏེ་ཕྱོགས་ཆོས་ཁས་ལེན་ནོ་ཞེ་ན། ངེད་ཀྱི་ཚུལ་གསུམ་ཁྱོད་ཀྱང་འདོད་པར་ཐལ་ལོ།
གཞན་དུ་མི་འཐད་པ་དང་རྗེས་སུ་འགྲོ་ལྡོག་ཁས་བླངས་ཟིན་ཅིང་ཕྱོགས་ཆོས་ཀྱང་སླར་ཁས་བླངས་པའི་
ཕྱིར༑ འདོད་ན། ཚུལ་གཅིག་པ་ཁོ་ན་མི་འཐད་པར་ཐལ་ལོ། །འདོད་པའི་ཕྱིར། དེ་ཉིད་ལས། དེ་ལ་
ཆོས་ཅན་ཡོད་གྱུར་པར། །ཤེས་བྱ་ཞེ་ན་དེ་ལྟན། །ཚུལ་གསུམ་པོ་ནི་ཁྱོད་དག་གི །གཞུང་ལུགས་ལ་
ཡང་འབྱུང་བར་འགྱུར། །ཞེས་གསུངས་པའི་ཕྱིར་དང༌། དེའི་དཀའ་འགྲེལ་ལས། ཅི་སྟེ་ཇི་སྐད་དུ་
བཤད་པའི་སྐྱོན་དུ་གྱུར་ན་མི་རུང་ངོ་སྙམ་པས་གཏན་ཚིགས་དེ་བསྒྲུབ་པར་བྱ་བའི་ཆོས་ཅན་ལ་བརྟེན་པ་
དེ་ལྟ་ཡིན་ན་ཁོ་བོ་ཅག་གི་གཏན་ཚིགས་ཀྱི་མཚན་ཉིད་ཚུལ་གསུམ་པོ་དེ་ཉིད། ཁྱེད་ཅག་གི་ལྟ་བ་ལ་ཡང་
འགྱུར་རོ་ཞེས་གསུངས་པའི་ཕྱིར། བརྟགས་པ་གཉིས་པ་ལྟར་ན་གཏན་ཚིགས་མ་གྲུབ་པར་ཐལ་བ་
ནི༑ དེ་ཉིད་ལས། འོ་ན་དེ་ནས། བསྒྲུབ་བྱ་རྟོགས་བར་མ་གྱུར་ན། །གཏན་ཚིགས་ལ་ཡང་ངེས་པ་
མེད༑ ༑སོགས་བྱུང་། བརྟགས་པ་གསུམ་པ་དཔེའི་ཆོས་ཅན་ལ་གྲུབ་པ་ཟེར་ན། ཤེས་འདོད་ལ་དེ་ལྟར་
འགྲུབ་པའི་ངེས་པ་མེད་པར་ཐལ། ཤེས་འདོད་ཆོས་ཅན་དང་ཐ་དད་པ་སྟེ་འགལ་བ་འདི་དཔེ་ཙམ་ལ་
རྟགས་ཆོས་མེད་ན་མི་འབྱུང་གྲུབ་པའི་ཕྱིར། དེ་ཉིད་ལས། དཔེ་ཡི་ཡིན་ན་དེ་གྲུབ་ཀྱང་། །བསྒྲུབ་བྱའི་
ཆོས་ཅན་བློར་མི་འགྱུར། །དེ་ཡིས་ཐམས་ཅད་བསྡུས་པ་ལ། །ཁྱབ་པར་ངེས་པ་མ་ཡིན་ནོ། །ཞེས་
གསུངས་པའི་ཕྱིར། སློབ་དཔོན་དབང་ཕྱུག་སྡེའི་གསུང་ལས། རྟགས་ཡང་དག་གི་མཚན་ཉིད་ཚུལ་དྲུག་
པ་ཅན་གྱི་རྟགས་ཡིན་ཏེ། ཕྱོགས་ཆོས་དང༌། མཐུན་ཕྱོགས་ལ་མཐོང་ཙམ་གྱིས་རྗེས་འགྲོ་དང༌།
མཐུན་ཕྱོགས་ལ་མ་མཐོང་ཙམ་གྱིས་ལྡོག་པ་དང་། དམ་བཅའ་ལ་ཚད་མའི་གནོད་པ་མེད་པའི་ཡུལ་ཅན་
དང་༑ གྲངས་གཅིག་པ་ཅན་དང་། ངེས་པའི་ཤེས་པ་ཉིད་དང་དྲུག་ཏུ་བཞེད། ཚུལ་སོ་སོའི་དཔྱད་པ་
འོག་ཏུ་བྱ། འོ་ན་སློབ་དཔོན་ཕྱོགས་གླང་གིས་མདོར། ཚུལ་གསུམ་རྟགས་ལས་དོན་མཐོང་ཡིན། །ཞེས་
དང་༑ རྗེས་དཔག་བྱ་དང་དེ་མཐུན་ལ། །ཡོད་དང་མེད་ཉིད་ལ་མེད་པ། །ཞེས་གསུངས་པ་མི་འཐད་པར་
ཐལ༑ རྟགས་ཡང་དག་གི་མཚན་ཉིད་འདིར་བཤད་པ་ལྟར་ཚུལ་གསུམ་གྱིས་མི་ཆོག་པའི་ཕྱིར་སོགས་

ལེའུ་དང་པོའི་མཐའ་དཔྱོད། 77
གཏན་ཚིགས་ཡང་དག
བྱ། རྟགས་མཐུན་ཕྱོགས་ཁོ་ན་ལ་ཡོད་པ་རྗེས་ཁྱབ་ཡིན་ན་ཤུགས་ལ་ལྡོག་ཁྱབ་གྲུབ་པས་ཚུལ་གཉིས་ཇི་
ལྟར་མ་བྱས་ཞེ་ན། འཕགས་ཡུལ་དུའང་ལུགས་གསུམ་བྱུང་སྟེ། དང་པོ་ནི། སྔོན་གྱི་དབང་ཕྱུག་སྡེ་
སོགས་རྟོག་གེ་རྒན་པོ་རྣམས་ན་རེ། དེའི་དགོས་པ་ཡོད་དེ། མི་མཐུན་ཕྱོགས་རྣམ་པ་གསུམ་སོ་སོར་
ངེས་པའི་ཆེད་ཡིན་པའི་ཕྱིར། དེར་ཐལ། དེ་སྒྲུབ་ཀྱི་མི་མཐུན་ཕྱོགས་ལ་གཞན་པ་དང་བསྒྲུབ་བྱ་མེད་
ཙམ་དང་འགལ་བ་གསུམ་སོ་སོར་ངེས་པའི་ཕྱིར། ཇི་སྐད་དུ་ཐར་འབྱུང་གི་རྟོག་གེ་སྐད་ལས སྔོན་གྱི་
རྒན་པོ་རྣམས་ནི་མི་མཐུན་ཕྱོགས་ངེས་པའི་དོན་དུའོ་ཞེའོ། །དེ་རྣམས་ཀྱང་མི་མཐུན་ཕྱོགས་གསུམ་ཁོ་
ནར་འགྱུར་རོ་ཞེས་སེམས་ཏེ། ཞེས་སོགས་གསུངས་པའི་ཕྱིར། འདི་མི་འཐད་དེ། ཚུལ་གསུམ་སྒྲུབ་
པར་མི་མཐུན་ཕྱོགས་གསུམ་ལྡོག་དགོས་ཀྱང་དེ་ཚུལ་གསུམ་བཤད་པའི་དགོས་པ་མ་ཡིན་པའི་
ཕྱིར༑ འདི་རྣམ་ངེས་སུ་བཀག་གོ །གཉིས་པ་ནི་རྟོག་གེ་གཞན་དག་ན་རེ། སྦྱོར་བ་ངེས་པའི་དོན་དུ་ཡིན་
པར་འདོད་དེ། དེ་ཉིད་ལས། སྦྱོར་བ་ངེས་པའི་དོན་དུའོ་ཞེས་ཁ་ཅིག་སྟེ་རྗེས་སུ་འགྲོ་བ་ཅན་གྱི་སྦྱོར་
བའམ། ལྡོག་པ་དང་ལྡན་པ་གཅིག་ཁོ་ན་སྦྱར་བར་བྱ་ཡི་གཉིས་དག་ནི་མ་ཡིན་ནོ། །ཞེས་སོ། །དེང་
དུས་འདི་ལྟར་འཆད་པ་མང་ངོ༌། །གསུམ་པ་ནི་རྟོག་གེ་བ་ལ་ལ་ན་རེ། ཆོས་མཐུན་དཔེ་དང་མི་མཐུན་
དཔེ་ལ་སྦྱོར་བ་བྱེད་ཚུལ་མཁས་པའི་ཆེད་ཡིན་ཞེས་འདོད་དེ། དེ་ཉིད་ལས། ཆོས་མཐུན་པ་དང་ལྡན་པ་
དང་ཆོས་མི་མཐུན་པ་དང་ལྡན་པའི་སྦྱོར་བ་གསལ་བར་བྱ་བའི་དོན་དུའོ་ཞེས་ཁ་ཅིག་གོ་ཞེས་སོ། །འདི་
དག་རིགས་ཐིགས་ན་གསལ་ལ། ཛི་ན་མི་ཏྲས་བསྡད་པ་ལས། ཚུལ་དགུ་རྟགས་གསུམ་སྦྱོར་བ་
དང་༑ ཞེས་བཤད་པ་ལྟར་སྤྱན་རས་གཟིགས་བརྟུལ་ཞུགས་ཀྱིས་ཕྱོགས་ཆོས་ཅན་གྱི་རྟགས་སྦྱོར་མང་
དག་གསུམ་དང་། མཐུན་ཕྱོགས་ལ་ཡོད་པ་ཉིད་དུ་ངེས་པའི་རྟགས་གསུམ་དང་། མི་མཐུན་ཕྱོགས་ལ་
མེད་པ་ཉིད་དུ་ངེས་པའི་རྟགས་གསུམ་བཤད་པ་སོགས་དང་མཐུན་ནོ། །བོད་ཀྱི་རྟོག་གེ་བའི་དབང་པོའི་
གསུང་ལས། དེ་སྒྲུབ་ཀྱི་ཕྱོགས་ཆོས་དང་ལྡོག་ཁྱབ་དེ། དེ་སྒྲུབ་ཀྱི་རྟགས་ཡང་དག་གི་མཚན་ཉིད་ཡིན་
ཏེ༑ དེའི་མཚན་ཉིད་ཀྱི་ཟུར་གྱི་ལྡོག་པས་སེལ་མི་ནུས་པའི་ལོག་རྟོག་དང་རིགས་མི་མཐུན་གང་ཡང་རྗེས་

78
ལེའུ་དང་པོའོ་མཐའ་དཔྱོད གཏན་ཚིགས་ཡང་དག
འགྲོས་སེལ་མི་ནུས་པའི་ཕྱིར་ཟེར།.ཆ་བ འོ་ན། རྟགས་ཡང་དག་གི་མཚན་ཉིད་ཟུར་དུ་ཚུལ་གསུམ་
སྨོས་པ་ལ་རྣམ་བཅད་ཡོངས་གཅོད་སོ་སོ་བ་རེ་མེད་པར་ཐལ ཚུལ་དེ་གཉིས་ཀྱིས་ཆོག་པ་དེའི་
ཕྱིར༑ རྟགས་ཁས། འདོད་ན། འདི་ཉིད་ལས། གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡིས་མ་
གྲུབ་ཟློག་དོན་དང༌། །འཁྲུལ་བ་ཅན་གྱི་གཉེན་པོར་ནི། །ཞེས་སོགས་མི་འཐད་པར་ཐལ། འདོད་པའི་
ཕྱིར༑ གཞན་ཡང་། རྗེས་འགྲོ་ངེས་པས་འབལ་པ་དང་དེའི་ཕྱོགས་མཐུན་སེལ་བ་དང་ལྡོག་པ་ངེས་པས་
མ་ངེས་པ་དང་དེའི་ཕྱོགས་དང་མཐུན་པ་ལྷག་ལྡན་སེལ་ཞེས་སོ་སོར་བཤད་མི་རིགས་པར་ཐལ། ལྡོག་
ཁྱབ་ཀྱིས་མི་སེལ་བའི་རིགས་མཐུན་དང་ལོག་རྟོག་མེད་པའི་ཕྱིར། དེར་ཐལ། དེའི་རང་འགྲེལ་
ལས༑ དེ་ལ་རྗེས་སུ་འགྲོ་བ་ངེས་པས་ནི་འགལ་བ་དང་དེའི་ཕྱོགས་དང་མཐུན་པ་རྣམས་བསལ་ཏོ།
ལྡོག་པས་ནི་མ་ངེས་པ་དང་དེའི་ཕྱོགས་དང་མཐུན་པ་ལྷག་མ་དང་ལྡན་པ་ལ་སོགས་པའོ། ཞེས་
གསུངས་པའི་ཕྱིར། གཞན་ཡང༌། ཚུལ་གསུམ་ཡིན་པ་རྟགས་ཡང་དག་གི་མཚན་ཉིད་དུ་བཤད་པས་
སྒྲུབ་ངག་གི་ཡན་ལག་ལ་དཔེ་ཡང་འཇོག་དགོས་སྙམ་པ་མི་སེལ་བར་ཐལ ཚུལ་གཉིས་ཀྱིས་ཆོག་
ཚུལ་དེའི་ཕྱིར། འདོད་ན། རྣམ་ངེས་ལས། གཏན་ཚིགས་མཚན་ཉིད་ཚུལ་གསུམ་ཕྱིར། །དཔེ་ཉིད་
ལོགས་ཤིག་བརྗོད་བྱ་མིན། །ཞེས་དང༌། དེའི་རང་འགྲེལ་ལས། གཏན་ཚིགས་ཀྱི་མཚན་ཉིད་ཚུལ་
གསུམ་བཤད་པ་དེ་ཙམ་གྱིས་དོན་རྟོགས་པས། དཔེ་ཞེས་བྱ་བ་སྒྲུབ་པའི་ཡན་ལག་ཅན་ནི་ཡོད་པ་མ་ཡིན་
ནོ༑ ༑ཞེས་གསུངས་བ་མི་འཐད་པར་ཐལ་ལོ། །གཞན་ཡང་རིག་པ་ཅན་དེས་སྲོག་ལྡན་གྱི་ལུས་སུ་ཚད་
མས་དམིགས་པ་དེ་ག།སོན་ལུས་གང་ཟག་གི་བདག་བཅས་སུ་སྒྲུབ་པའི་སྡོམ་པ་རྐྱང་པ་ཅན་གྱི་རྟགས་
ཡང་དག་ཏུ་བདེན་ཞེན་གྱིས་མི་འདོད་པར་ཐལ། རིག་པ་ཅན་པ་དེས་དེ་འདྲའི་ལུས་དེ། གསོན་ལུས་
གང་ཟག་གི་བདག་བཅས་སུ་སྒྲུབ་པའི་ཕྱོགས་ཆོས་དང་ལྡོག་ཁྱབ་ཀྱི་གཞི་མཐུན་དུ་བདེན་ཞེན་གྱིས་
འདོད་པའི་ཕྱིར། ཁྱབ་པར་ཐལ། ཕྱོགས་ཆོས་དང་ལྡོག་ཁྱབ་ཀྱི་གཞི་མཐུན་དེས་ལྡོག་པ་རྐྱང་བ་ཅན་གྱི་
རྟོགས་ཡང་དག་ཡོད་པར་འདོད་པའི་ལོག་རྟོག་སེལ་ནུས་པའི་ཕྱིར། རྟགས་ཁས། རྩ་བར་འདོང་

ལེའུ་དང་བོའོ་མཐའ་དཔྱོད། 79
གཏན་ཚིགས་ཡང་དག
ན། འདི་ཉིད་ལས། ལྡོག་ཅན་མཚུངས་པར་བསྟན་པའི་ཕྱིར། ཞེས་སོགས་ལ་དགོས་པ་མེད་པར་ཐལ་
ལོ༑ གཞན་ཡང་ཚད་མ་མདོར། ཚུལ་གཉིས་པ་དང་རེ་རེ་བ། །རྟགས་དོན་མིན་པར་དོན་གྱིས་བྱས།
ཞེས་གསུངས་པ་མི་འཐད་པར་ཐལ། ཕྱོགས་གླང་གིས་རྟགས་ཡང་དག་གི་མཚན་ཉིད་ཚུལ་གསུམ་ཡིན་
པའི་རྟགས་སུ་བཤད་པས་རྣམ་བཅད་ཀྱིས་ཕྱོགས་ཆོས་རྐྱང་བ་དང་རྗེས་འགྲོ་རྐྱང་བ་དང་ལྡོག་ཁྱབ་རྐྱང་
བ་དང་ཕྱོགས་ཆོས་དང་ལྡོག་ཁྱབ་གཉིས་རྐྱང་ཙམ་སོགས་རྟགས་ལྟར་སྣང་དྲུག་བྱེ་བྲག་པས་འདོད་པ་
གཅོད་པའི་ཆེད་མ་ཡིན་པའི་ཕྱིར་ཏེ། དམ་བཅའ་འཐད་པའི་ཕྱིར་སོགས་བྱ འདི་རྣམ་རྟོག་ཟབ་མོ་ཞིག་
འདུག་པས་ཅུང་ཟད་དཔྱད་དོ། །ཡང་ཁ་ཅིག་ན་རེ། ཚུལ་གསུམ་ཚད་མས་ངེས་པ་རྟགས་ཡང་དག་གི་
མཚན་ཉིད་ཡིན་ཟེར་ཏེ། རྣམ་ངེས་ལ་འཁྲུལ་བ། འོ་ན། རི་བོང་རྭ་ཆོས་ཅན། རྟགས་ཡང་དག་ཏུ་
ཐལ༑ ཚུལ་གསུམ་ཚད་མས་ངེས་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཚུལ་གསུམ་ཡོད་པའི་
ཕྱིར༑ འདོད་མི་ནུས་ཏེ། མེད་ངེས་ཡིན་པའི་ཕྱིར། ཡང་ཁ་ཅིག ཆུལ་གསུམ་ཚད་མའི་སྟོབས་ཀྱིས་
ངེས་པ་རྟགས་ཡང་དག་གི་མཚན་ཉིད་ཟེར་ནའང་རི་བོང་རྭ་ཡང་འཕེན་ལ། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་སྔ་རྒོལ་རྣམ་དག་ཆོས་ཅན། བྱས་རྟགས་ཀྱིས་དེ་སྒྲུབ་ཀྱི་མཚོན་བྱ་དེར་ཐལ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མའི་སྟོབས་ཀྱིས་ངེས་པ་ཡིན་པའི་ཕྱིར། དེར་
ཐལ། དེའི་རྟགས་ཀྱིས་དེ་སྒྲུབ་ཀྱི་སྔ་རྒོལ་ཡང་དག་ཡིན་པའི་ཕྱིར། ཁྱབ་སྟེ། འདི་ཉིད་ལས། རང་
གིས་ངེས་བཞིན་གཞན་དག་ལ། །ངེས་པ་བསྐྱེད་པར་འདོད་པ་ཡིས། །ཞེས་གསུངས་པའི་ཕྱིར། ཡང་
ཁ་ཅིག ཚུལ་གསུམ་ཚད་མས་ངེས་པའི་གཏན་ཚིགས་རྟགས་ཡང་དག་གི་མཚན་ཉིད་ཟེར་ན། སྒྲ་མི་
རྟག་པར་སྒྲུབ་པའི་ཚུལ་གསུམ་ཆོས་ཅན། ཚད་མས་དམིགས་པར་ཐལ། ཚད་མས་གཞལ་བའི་
ཕྱིར༑ ཞེས་བཀོད་པའི་ཚེ་ན། ཚད་མས་གཞལ་བ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་
ཏུ་ཐལ། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་པའི་གཏན་ཚིགས་ཡིན་པའི་ཕྱིར་ཏེ། སྒྲ་
མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་པར་སྒྲུབ་པའི་གཏན་ཚིགས་ཡིན་པའི་ཕྱིར། རྩ་བར་

ལེའུ་དང་པོའོ་མཐའ་དཔྱོད 80 གཏན་ཚིགས་ཡང་དག
འདོད་ན། ཤེས་བྱ་ཆོས་ཅན། མི་རྟག་པར་ཐལ དེ་ལྟར་བཀོད་པའི་ཚེ་ན་ཚད་མས་གཞལ་བ་ཡིན་པའི་
ཕྱིར༑ ཁྱབ་པ་ཁས། རིགས་གཏེར་རྗེས་འབྲང་ཁ་ཅིག་ན་རེ། ཚུལ་གསུམ་ཚང་བའི་གཏན་ཚིགས་
རྟགས་ཡང་དག་གི་མཚན་ཉིད་ཡིན་ཏེ། རིགས་གཏེར་ལས། ཕྱོགས་ཆོས་གྲུབ་ཅིང་འབྲེལ་བ་
ངེས༑ ༑གཏན་ཚིགས་མཚན་ཉིད་སྐྱོན་མེད་ཡིན། །ཞེས་གསུངས་ཟེར་ན། བྱས་པ་ཆོས་ཅན ཁྱོད་བྱས་
པ་སྒྲ་མི་རྟག་པར་སྒྲུབ་པའི་རྟགས་ཡང་དག་སྐྱོན་མེད་ཡིན་པར་ཐལ། ཁྱོད་བྱས་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། ཁྱབ་པ་ཁས། མ་གྲུབ་ན། བྱས་པ་ཆོས་ཅན། ཁྱོད་
ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། ཁྱོད་བྱས་པ་དང་གཅིག་
ཡིན་པའི་ཕྱིར། ཁྱབ་སྟེ། ཁྱོད་སྒྲ་དང་གཅིག་ཡིན་ན་ཁྱོད་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་
ཡིན་པས་ཁྱབ་པའི་ཕྱིར། དེར་ཐལ། སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་ཡོད་པའི་ཕྱིར། རྩ་
བར་འདོད་ན། བྱས་པ་བྱས་པ་ཆོས་ཅན ཁྱོད་ཡིན་ན་མི་རྟག་པ་ཡིན་དགོས་པར་ཐལ། ཁྱོད་སྒྲ་མི་རྟག་
པར་སྒྲུབ་པའི་རྟགས་ཡང་དག་ཡིན་པའི་ཕྱིར། འཁོར་གསུམ་ཁས། འདོད་ན། རི་བོང་རྭ་ཆོས་
ཅན། མི་རྟག་པ་ཡིན་པར་ཐལ། བྱས་པ་བྱས་པ་ཡིན་པའི་ཕྱིར། འཁོར་གསུམ་ཁས། གཞན་ཡང་བྱས་
པ་ཆོས་ཅན། ཁྱོད་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་སྐྱོན་མེད་ཡིན་པར་ཐལ། ཁྱོད་བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཚང་བའི་གཏན་ཚིགས་ཡིན་པའི་ཕྱིར། ཁྱབ་པ་
ཁས༑ མ་གྲུབ་ན། བྱས་པ་ཆོས་ཅན། ཁྱོད་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་
མ་ཚང་བར་ཐལ། མ་གྲུབ་པའི་རྒྱུ་མཚན་ཡོད་པའི་ཕྱིར། འདོད་མི་ནུས་ཏེ། བྱས་པ་བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཡོད་པའི་ཕྱིར། དེར་ཐལ། བྱས་པ་བྱས་པའི་རྟགས་ཀྱིས་དེ་
སྒྲུབ་ཀྱི་ཕྱོགས་ཆོས་ཀྱང་ཡོད། བྱས་པ་བྱས་པའི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཀྱང་ཡོད། དེ་དེའི་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཀྱང་ཡོད་པའི་ཕྱིར། དང་པོ་མ་གྲུབ་ན། བྱས་པ་བྱས་པ་ཆོས་
ཅན༑ ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲབ་པའི་ཕྱོགས་ཆོས་ཡོད་པར་ཐལ། ཁྱོད་སྒྲའི་སྟེང་དུ་འགོད་

81ལེའུ་དང་བོའོ་མཐའ་དཔྱོད། གཏན་ཚིགས་ཡང་དག
ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་ཡོད་པའི་ཕྱིར། གཉིས་པ་མ་གྲུབ་ན། བྱས་པ་བྱས་
པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཡོད་པར་ཐལ། ཁྱོད་སྒྲ་མི་རྟག་
པར་སྒྲུབ་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་ཡོད་
པའི་ཕྱིར། ཁྱབ་སྟེ། དེ་དེའི་རྗེས་ཁྱབ་ཡོད་པའི་གོ་དོན་ཡིན་པའི་ཕྱིར། རྟགས་སླ མ་ཁྱབ་མཚམས་ལ་
རྟགས་དེར་ཐལ། ཁྱོད་མི་རྟག་པ་དང་ཐ་དད། ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ནར་ཡོད་པའི་
ཕྱིར༑ གསུམ་པ་ཡང་དེས་རིགས་འགྲེ་བྱ། གཞན་ཡང་བྱས་པ་བྱས་པའི་རྟགས་ཀྱིས་དེ་སྒྲུབ་ཀྱི་རྗེས་
ཁྱབ་འཇོག་པ་ན་བྱས་པ་བྱས་པ་ཡིན་ན་མི་རྟག་པ་ཡིན་པས་ཁྱབ་པ་འཇོག་པར་ཐལ་ལོ། །བྱས་པ་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་དང་བྱས་པ་རྟགས་སུ་བཀོད་པའི་སྒྲ་མི་རྟག་པར་སྒྲུབ་
པའི་སྦྱོར་བ་སྐོར་གཅིག་གི་རྗེས་ཁྱབ་ཡོད་ཚུལ་དོན་གཅིག་པའི་ཕྱིར་ཏེ། བྱས་པ་བྱས་པའི་རྟགས་ཀྱིས་ངེ་
སྒྲུབ་ཀྱི་རྗེས་ཁྱབ་དང་བྱས་པ་བྱས་པ་རྟགས་སུ་བཀོད་པའི་དེ་སྒྲུབ་ཀྱི་སྦྱོར་བ་སྐོར་གཅིག་གི་རྗེས་ཁྱབ་
ཡོད་ཚུལ་དོན་གཅིག་པའི་ཕྱིར། རྟགས་ཁས། འདོད་ན། སྡེ་བདུན་གྱི་རྒྱན་ཡིད་ཀྱི་མུན་སེལ་ལས། ངེ་
ཡང་ཁྱབ་པ་ལ་རྣམ་པ་བཞི་སྟེ། རྗེས་ཁྱབ་ལྡོག་ཁྱབ་དང་དངོས་ཁྱབ་ལྡོག་ཁྱབ་རྣམས་སོ། །ཞེས་
གསུངས་པ་ལྟར་མི་འབྱེད་པར་ཐལ་བ་དང༌། ཁྱེད་རང་གི་རིགས་གཏེར་འགྲེལ་པར་དེ་ལྟར་བཤད་པ་
དང་འགལ་ལོ། །འོ་ན། བྱས་པ་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་སྐྱོན་མེད་ཡིན་པར་
འདོད་སྙམ་ན། འོ་ན་གང་བྱས་པ་བྱས་པ་ཡིན་ན་མི་རྟག་པ་ཡིན་པས་ཁྱབ། དཔེར་ན་བུམ་པ་བཞིན། སྒྲ་
ཡང་བྱས་པ་བྱས་པ་ཡིན་ཞེས་པའི་སྒྲུབ་ངག་འདི་སྒྲུབ་ངག་ཡང་དག་ཏུ་ཐལ། བྱས་པ་བྱས་པ་དེ་སྒྲ་མི་
རྟག་པར་སྒྲུབ་པའི་རྟགས་སྐྱོན་མེད་ཡིན་པའི་ཕྱིར། །འདོད་ན། རི་བོང་རྭས་གཤག་ལ་དེ་བཞིན་དུ་སྦྱོར་
བས་ཀྱང་སྐྱོན་སྟོན། འོ་ན། བྱས་པ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་ངག་མ་
ཡིན་པར་ཐལ། བྱས་པ་བྱས་པ་དེ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པའི་ཕྱིར་ན་འདིར་
ཤིན་ཏུ་མ་ཁྱབ། ཁ་ཅིག ཚུལ་གསུམ་པ་ཅན་གྱི་གཏན་ཚིགས་རྟགས་ཡང་དག་གི་མཚན་ཉིང་ཟེར་

82 གཏན་ཚིགས་ཡང་ངབ
ལེའུ་དང་པོའོ་མཐའ་དཔྱོད
ན༑ མིག་ཤེས་ཀྱི་གཟུང་བྱ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། སྒྲ་མི་
རྟག་པར་སྒྲུབ་པའི་ཚུལ་གསུམ་པ་ཅན་གྱི་གཏན་ཚིགས་ཡིན་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་
ལྡོག་ཁྱབ་ཡིན་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་རྗེས་ཁྱབ་ཡིན་པའི་ཕྱིར། རྣམ་བཤང་ལས། ངཔེ་
གཉིས་ཀྱི་ཆོས་སུ་གྱུར་པའི་མིག་ཤེས་ཀྱི་གཟུང་བྱས་སྒྲ་མི་རྟག་པ་དང་། རྟག་པར་སྒྲུབ་པ་ལ་ཚུལ་ངང
པོ་མི་ཁེགས་པའི་ཕྱིར། ཞེས་སོགས་གསུངས་པའི་ཕྱིར། འདོད་མི་ནུས་ཏེ། སྒྲ་མི་རྟག་པར་སྒྲུབ་པའི་
མ་གྲུབ་པའི་གཏན་ཚིགས་ཡིན་པའི་ཕྱིར། ཁ་ཅིག་ཚུལ་གསུམ་རྟགས་ཡང་དག་གི་མཚན་ཉིད་ཟེར་
ན༑ འོ་ན། སྒྲ་རྟག་པར་སྒྲུབ་པའི་རྟགས་ཡང་དག་ཡོད་པར་ཐལ། སྒྲ་རྟག་པར་སྒྲུབ་པའི་ཚུལ་གསུམ་
ཡོད་པའི་ཕྱིར། དེར་ཐལ། སྒྲ་རྟག་པར་སྒྲུབ་པའི་ཕྱོགས་ཆོས་ཡོད། སྒྲ་རྟག་པར་སྒྲུབ་པའི་རྗེས་ཁྱབ་
ཡོད༑ སྒྲ་རྟག་པར་སྒྲུབ་པའི་ལྡོག་ཁྱབ་ཡོད་པའི་ཕྱིར། མ་ཁྱབ་ན་ཁྱབ་པར་ཐལ། འདས་པ་ཡང་ཡོང་
མ་འོངས་པ་ཡང་ཡོད་ད་ལྟར་བ་ཡང་ཡོད་ན། འདས་མ་འོངས་ད་ལྟར་བ་གསུམ་ཡོད་དགོས་པའི
ཕྱིར༑ གོང་གི་རྟགས་དང་པོ་གྲུབ་སྟེ། བྱས་པ་དེ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་
ཕྱིར༑ དེར་ཐལ། དེ་སྒྲ་རྟག་པར་སྒྲུབ་པའི་འགལ་རྟགས་ཡིན་པའི་ཕྱིར་ཏེ། སྒྲ་མི་རྟག་པར་སྒྲུབ་པའི་
རྟགས་ཡང་དག་ཡིན་པའི་ཕྱིར། ཁྱབ་སྟེ། དེ་ལྟར་བྱས་པ་ཆོས་ཅན། སྒྲ་རྟག་སྒྲུབ་ཀྱི་༩འགལ་རྟགས་
ཡིན་པར་ཐལ། སྒྲ་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་ངེས་ཤིང་། སྒྲ་རྟག་
སྒྲུབ་ཀྱི་ཕྱོགས་ཆོས་ཡིན་པའི་ཕྱིར། རིགས་ཐིགས་ལས། བྱས་པ་ཉིད་དང་བརྩལ་མ་ཐག་ཏུ་འབྱུང་བ་
ཉིད་ནི། རྟག་པ་ཉིད་སྒྲུབ་ལ་འགལ་བའི་གཏན་ཚིགས་ལྟར་སྣང་བ་ཡིན་ཏེ། འདི་གཉིས་ནི་མཐུན་པའི་
ཕྱོགས་ལ་མེད་པ་དང་མི་མཐུན་ཕྱོགས་ལ་ཡོད་པས། ཕྱིན་ཅི་ལོག་ཏུ་གྲུབ་པ་ཡིན་ལ། ཞེས་གསུངས་
པའི་ཕྱིར། རྟགས་ཕྱི་མ་གཉིས་གྲུབ་སྟེ། ཆོས་དང་སྐད་ཅིག་མ་མ་ཡིན་པའི་གཞི་མཐུན་དེ་སྒྲ་རྟག་པར་
སྒྲུབ་པའི་རྗེས་ཁྱབ་ཡིན་པའི་ཕྱིར་ཏེ། དེ་རྟག་པའི་མཚན་ཉིད་ཡིན་པའི་ཕྱིར། རྩ་བར་འདོད་ན། སྒྲ་རྟག་
པར་ཐལ་ལོ། །བྱས་པ་ལ་ཁོ་ན་རེ། སྒྲ་རྟག་པ་ཡོད་པར་ཐལ། སྒྲ་ཡང་ཡོད་རྟག་པ་ཡང་ཡོང་པའི་ཕྱིར་

ལེའུ་དང་པོའོ་མཐའ་དཔྱོད། 83 གཏན་ཚིགས་ཡང་དག
ན་མི་མཚུངས་ཏེ། སྒྲ་རྟག་པ་ཞེས་གཅིག་ཚིག་ལས་མེད་པས་དེ་གཉིས་ཚོགས་པ་སྟོན་གྱི་ཐ་དང་མི་སྟོན་
ལ༑ ཚུལ་གསུམ་ཡོད་ཅེས་སྨྲས་པས་གསུམ་ག་གང་གྲུབ་མ་གྲུབ་དཔྱད་པས་ཆོག་པའི་ཕྱིར། ཡང་ཁོ་ན་
རེ༑ སྒྲ་རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་ཡོད་པར་ཐལ། སྒྲ་རྟག་པར་སྒྲུབ་པའི་ཚུལ་
གསུམ་ཡོད་པའི་ཕྱིར། འདོད་ན། དེ་སྒྲུབ་ཀྱི་རྟག་འཛིན་སེམས་ཡོད་པར་ཐལ། འདོད་པའི་ཕྱིར་ན་མ་
ཁྱབ༑ འདོད་ན། དེ་སྒྲུབ་ཀྱི་རྟག་འཛིན་སེམས་དེས་དེ་སྒྲུབ་ཀྱི་རྟགས་ཅན་རྗེས་དཔག་ཅིག་གི་རྒྱུ་བྱེད་
པར་ཐལ་ལོ། །འདོད་པའི་ཕྱིར། ཁྱབ་སྟེ། རྟགས་འཛིན་སེམས་ལ་རྗེས་དཔག་གི་མིང་འདོགས་པའི་རྒྱུ་
མཚན་དེ་རང་འབྲས་རྟགས་ཅན་རྗེས་དཔག་གི་རྒྱུ་ཡིན་པས་བཏགས་པའི་ཕྱིར། ཕྱོགས་གླང་གིས། རྗེས་
དཔག་རྗེས་སུ་དཔག་ལས་བྱུང༌། །ཞེས་པའི་རྗེས་དཔག་ཅེས་པའི་དོན་ཡོད་པའི་ཕྱིར། འདོད་ན། སྒྲ་
རྟག་པར་རྟོགས་པའི་རྟགས་ཅན་རྗེས་དཔག་ཡོད་པར་ཐལ་ལོ། ། ཡང་ཁོ་ན་རེ། ཆོས་དེ་ཡང་ཡོང་གཞི་
དེ་ཡང་ཡོད་ན་ཆོས་དེ་དང་གཞི་དེ་གཉིས་ཀ་ཡོད་དགོས་པར་ཐལ། སྒྲ་རྟག་པར་སྒྲུབ་པའི་ཚུལ་གསུམ་
རེ་རེ་ནས་ཡོད་ན་སྒྲ་རྟག་པར་སྒྲུབ་པའི་ཚུལ་གསུམ་ཡོད་དགོས་པའི་ཕྱིར་ཟེར་ན་མ་ཁྱབ། འདོང་ན། ཀ་
བུམ་གཉིས་མེད་པ་ཆོས་ཅན ཀ་བུམ་གཉིས་ཡོད་པར་ཐལ། ཀ་བ་ཡང་ཡོད་བུམ་པ་ཡང་ཡོད་པའི་ཕྱིར་
ཟེར༑ དེ་ལ་འོ་ན ཆོས་དེ་ཡང་ཡོད་གཞི་དེ་ཡང་ཡོད་ན་ཆོས་དེ་དང་གཞི་དེ་གཉིས་ཀ་ཡོང་དགོས་པར་
ཐལ༑ སྒྲ་རྟག་པར་སྒྲུབ་པའི་མཐུན་ཕྱོགས་ཀྱང་ཡོད་མི་མཐུན་ཕྱོགས་ཀྱང་ཡོད་ན་སྒྲ་རྟག་པར་སྒྲུབ་པ
མཐུན་ཕྱོགས་མི་མཐུན་ཕྱོགས་གཉིས་ཀ་ཡོད་དགོས་པའི་ཕྱིར་ཏེ། སྒྲ་རྟག་པར་སྒྲུབ་པའི་དེ་གཉིས་ཀ་
ཡོད་པའི་ཕྱིར། ཚད་མ་མདོར། ཚུལ་གཉིས་པ་དང་རེ་རེ་བ། །ཞེས་གསུངས་པའི་ཕྱིར། འདོང་ན། ཀ་
བུམ་གཉིས་མེད་པ་ཆོས་ཅན། ཀ་བུམ་གཉིས་ཡོད་པར་ཐལ། ཀ་བ་ཡང་ཡོད་བུམ་པ་ཡང་ཡོད་པའི་
ཕྱིར༑ ཁྱབ་པ་ཁས། དང་པོ་མ་གྲུབ་ན། དེ་ཆོས་ཅན། ཀ་བའི་དགག་གཞིར་ཐལ། ཁྱོད་ཡོད་ཀ་བ་མེད་
པའི་ཕྱིར། འདོད་ན། ཀ་བུམ་གཉིས་ཀ་ཆོས་ཅན། ཁྱོད་མེད་ན་ཀ་བ་མེད་པས་ཁྱབ་པར་ཐལ། ཁྱོད
མེད་པ་ཀ་བའི་དགག་གཞི་ཡིན་པའི་ཕྱིར། འདོད་ན། བུམ་མེད་ཆོས་ཅན། ངེར་ཐལ དེའི་

84ལེའུ་དང་པོའོ་མཐའ་དཔྱོད། གཏན་ཚིགས་ཡང་དག
ཕྱིར༑ འདིར་དགག་གཞིའི་ནུས་པས་རྩོད་གཞིའི་ཁྲིད་དགོས་སོ། །ཡང་ཁོ་ན་རེ། སྒྲ་རྟག་པར་སྒྲུབ་པའི་
ཚུལ་གསུམ་ཚད་མས་མ་ངེས་པའི་གང་ཟག་ཆོས་ཅན། སྒྲ་རྟག་པར་སྒྲུབ་པའི་ཚུལ་གསུམ་ཚད་མས་
ངེས་པར་ཐལ། དེ་སྒྲུབ་ཀྱི་ཕྱོགས་ཆོས་ཀྱང་ཚད་མས་ངེས། དེ་སྒྲུབ་ཀྱི་རྗེས་ཁྱབ་ཀྱང་ཚད་མས་
ངེས༑ དེ་སྒྲུབ་ཀྱི་ལྡོག་ཁྱབ་ཀྱང་ཚད་མས་ངེས་པའི་ཕྱིར། འདོད་ན། མ་ཡིན་པར་ཐལ། སྒྲ་རྟག་པར་
སྒྲུབ་པའི་ཚུལ་གསུམ་ཚད་མས་མ་ངེས་པའི་གང་ཟག་ཡིན་པའི་ཕྱིར་ན་མ་ཁྱབ་སྟེ སྔ་མའི་རྟགས་
གསལ་ལ་རྩོད་གཞི་མི་འཐེན་ལ་རྟགས་འདི་ལ་རྩོད་གཞི་འཐེན་དགོས་པས་ཡིན་ནོ། །གཞན་ལའང་ཅི་
རིགས་དེ་ལྟར་ཤེས་དགོས་སོ། །ཡང་ཁོ་ན་རེ། སྒྲ་རྟག་པར་སྒྲུབ་པའི་ཚུལ་གསུམ་གང་རུང་ཚད་མས་
ངེས༑ དེ་སྒྲུབ་ཀྱི་ཚུལ་གསུམ་ཚད་མས་མ་ངེས་པའི་གང་ཟག་ཆོས་ཅན། དེ་སྒྲུབ་ཀྱི་ཚུལ་གསུམ་ཚད་
མས་ངེས་པའི་གང་ཟག་ཡིན་པར་ཐལ། དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་ཕྱིར་ན་མ་
ཁྱབ༑ རྟགས་གྲུབ་སྟེ དེ་སྒྲུབ་ཀྱི་ཚུལ་གསུམ་ཡོད་པའི་ཕྱིར། རྟགས་བསྒྲུབས་ཟིན། ཁོ་རང་ལ་འོ་
ན་རི་བོང་ར་ཆོས་ཅན། སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་པའི་གང་ཟག་ཡིན་པར་
ཐལ༑ སྒྲ་མི་རྟག་པར་སྒྲུབ་པའི་ཚུལ་གསུམ་ཚད་མས་ངེས་པའི་ཕྱིར། འཁོར་གསུམ། རྟགས་གྲུབ་
སྟེ༑ དེ་སྒྲུབ་ཀྱི་ཚུལ་གསུམ་ཚད་མའི་གཞལ་བྱ་ཡིན་པའི་ཕྱིར། རིགས་པ་སྦོམ་པོ་ཁ་ཅིག་ན་རེ། བྱས་
པ་སྒྲ་མི་རྟག་པར་སྒྲུབ་པའི་རྟགས་སུ་མ་བཀོད་ཀྱང་སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པའི་
ཚེ༑ བྱས་པ་དེ་སྒྲུབ་ཀྱི་རྟགས་སུ་བཀོད་ཟེར་ན། འོ་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་
རྟགས་ཡང་དག་མ་ཡིན་པར་ཐལ། སྒྲ་མི་རྟག་པར་སྒྲུབ་པའི་རྟགས་སུ་མ་བཀོད་པའི་ཕྱིར།འཁོར་
གསུམ། རྟགས་སླ། ཡང་དེ་ལས་བླུན་པ་ཁ་ཅིག་ན་རེ། བྱས་པ་དེ་སྒྲུབ་ཀྱི་རྟགས་སུ་མ་བཀོད་པར་མ་
ཟད༑ དེ་སྒྲུབ་ལ་བྱས་པ་རྟགས་སུ་བཀོད་པའི་ཚེ་ཡང་བྱས་པ་དེ་སྒྲུབ་ཀྱི་རྟགས་སུ་མ་བཀོད། བྱས་
རྟགས་ཀྱིས་དེ་སྒྲུབ་ཀྱི་སྔ་རྒོལ་རྣམ་དག་གིས་དེ་སྒྲུབ་ཀྱི་ཕྱི་རྒོལ་རྣམ་དག་གི་ངོར་བྱས་རྟགས་ཀྱིས་སྒྲ་མི་
རྟག་སྒྲུབ་ལ་བཀོད་པའི་ཚེ་བྱས་པ་རྟགས་སུ་བཀོད་ཟེར། ཡང་དེ་བས་མོ་ཧ་ཁ་ཅིག དེ་གསུམ་གའི་

ལེའུ་དང་བོའོ་མཐའ་དཔྱོད། 85
གཏན་ཚིགས་ཡང་དག
དུས་མ་བཀོད་ཀྱང་། གང་བྱས་ན་མི་རྟག་པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་ཞེས་བཀོད་
པའི་ཚེ་བྱས་པ་དེ་སྒྲུབ་ཀྱི་རྟགས་སུ་བཀོད་ཟེར། འདི་དག་སྔ་མས་ཤུགས་ལ་ཁེགས་ཤིང་དགག་ཤིན་ཏུ་
སླ་ལ། འཁྲུལ་བའི་རྒྱུ་དགག་རྟགས་སྒྲུབ་རྟགས་ལ་རྨོངས་པས་སོ། །ཡང་དོན་དམ་ལ་དཔྱོད་པའི་
སྐབས་སུ་གང་གྲུབ་དོན་དམ་དུ་གྲུབ་དགོས་སྙམ་པའི་བོད་རྒན་ལུག་ཆུར་འབབ་ཀྱི་རིགས་སྨྲ་དག་ན་
རེ༑ སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་ན་བྱས་པ་ཆོས་ཅན། སྒྲ་རྟག་པར་
སྒྲུབ་པའི་འགལ་རྟགས་ཡིན་པར་ཐལ། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་
ཕྱིར༑ འདོད་ན། དེའི་ཚེ་ན་བྱས་པ་ཆོས་ཅན། ཁྱོད་སྒྲ་རྟག་པར་སྒྲུབ་པའི་རྟགས་སུ་བཀོད་པར་
ཐལ༑ ཁྱོད་སྒྲ་རྟག་པར་སྒྲུབ་པའི་འགལ་རྟགས་ཡིན་པའི་ཕྱིར། འདོད་ན། དེའི་ཚེ་ན་བྱས་པ་ཆོས་
ཅན༑ ཁྱོད་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་པའི་སྦྱོར་བ་དེས་ཁྱོད་སྒྲ་རྟག་པར་སྒྲུབ་པའི་
རྟགས་སུ་བཀོད་པར་ཐལ། ཁྱོད་དེ་འདྲའི་སྦྱོར་བ་བཀོད་པའི་ཚེ་སྒྲ་རྟག་པར་སྒྲུབ་པའི་རྟགས་སུ་བཀོད་
པའི་ཕྱིར་ན་ཤིན་ཏུ་མ་ཁྱབ་པ་ཞིག་གོ །འདོད་མི་ནུས་ཏེ། དེ་འདྲའི་སྦྱོར་བ་དེ་སྒྲ་རྟག་པར་སྒྲུབ་པའི་
སྦྱོར་བ་མ་ཡིན་པའི་ཕྱིར། བསྡུས་གྲྭའི་ཁས་ལེན་གྱི་བསྡུས་ཚན་དང་རིགས་པ་འདི་གཉིས་བོད་ཀྱི་
འཁྲུལ་བ་བརྒྱ་ཕྲག་ཟློག་བྱེད་ཡིན་པས་རིགས་པའི་སྒོ་རེ་དང་རྒྱུ་མཚན་གསལ་བ་རེ་བསྟན་ན་དབུ་ཚད་
ཀྱི་རིགས་པའི་དཔྱོད་པར་ཕན་པས་འདི་ལྟར། འོ་ན་རང་ཅག་གཉིས་ཀྱི་ཁོ་བོ་སྔ་རྒོལ་དང་མཁས་པ་ཁྱེད་
ཀྱིས་ཕྱི་རྒོལ་བྱས་ཏེ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་ན་གང་ཟག་
གཞན་གྱིས་ཀྱང་དེ་འདྲའི་སྦྱོར་བ་དང་སྒྲ་མི་རྟག་པར་འདོད་པ་ལ་སྒྲ་རྟག་སྒྲུབ་ཀྱི་སྦྱོར་བ་བཀོད་པ་དུ་མ་
ཡོད་པར་ཐལ། རང་རེ་གཉིས་ཀྱི་སྦྱོར་བ་དེ་བཀོད་དུས་ཀྱི་སྒྲ་ལ་རྟག་མི་རྟག་དཔྱོད་མཁན་ཡིན་ན་རང་
ཅག་གཉིས་གང་རུང་ཡིན་མི་དགོས་པའི་ཕྱིར། རྟགས་ཆོས་གྲྭ་ཞིག་གི་དཔྱོད་མཁན་མང་པོའི་མངོན་
སུམ་ཚད་མས་གྲུབ་པའི་ཕྱིར། འདོད་ན། རང་ཅག་གཉིས་ཀྱིས་སྦྱོར་བ་དེ་བཀོད་པའི་ཚེ་ན་བྱས་པ་སྒྲ་
རྟག་པར་སྒྲུབ་པའི་རྟགས་སུ་བཀོད་པར་ཐལ། སྦྱོར་བ་དེ་བཀོད་པའི་ཚེ་སྒྲ་རྟག་པར་སྒྲུབ་པའི་སྦྱོར་བ་

86 གཏན་ཚིགས་ཡང་དག
ལེའུ་དང་པོའོ་མཐའ་དཔྱོད།
བཀོད་པ་ཡང་ཆེས་མང་བའི་ཕྱིར། རྟགས་སོང༌། འདོད་ན། སྒྲ་ཆོས་ཅན། མི་རྟག་སྟེ། བྱས་པའི་
ཕྱིར༑ ཞེས་པའི་སྦྱོར་བ་དེས་བྱས་པ་སྒྲ་རྟག་པར་སྒྲུབ་པའི་རྟགས་སུ་བཀོད་པར་ཐལ། འདོད་པའི་
ཕྱིར༑ འཁོར་གསུམ་ཁས། གཞན་ཡང་སྦྱོར་བ་དེ་བཀོད་པའི་དུས་ཀྱི་སྔ་རྒོལ་གྱི་སྒྲབ་ཚུལ་ཡིན་ན་སྒྲ་མི་
རྟག་པར་སྒྲུབ་ཚུལ་ཡིན་ན་སྒྲ་མི་རྟག་པར་སྒྲུབ་པའི་སྒྲུབ་ཚུལ་ཡིན་དགོས་པར་ཐལ། དེའི་ཚེ་བཀོད་པའི་
སྦྱོར་བ་ཡིན་ན་སྒྲ་མི་རྟག་པར་སྒྲུབ་པའི་སྦྱོར་བ་ཡིན་དགོས་པའི་ཕྱིར། རྟགས་ཁས། འདོད་ན། སྦྱོར་བ་
དེ་བཀོད་དུས་ཀྱི་སྔ་རྒོལ་ལ་འབྲས་རང་མ་དམིགས་པའི་རྟགས་འགོད་མཁན་དང་ཐལ་འགྱུར་བཀོད་
མཁན་དུ་མ་མེད་པར་ཐལ་ལོ། །འདོད་པའི་ཕྱིར། འདིས་ནི་དབུ་སེམས་ཀྱི་ཆོས་ཀྱི་བདག་མེད་དང་དོན་
དམ་བདེན་པ་དཔྱོད་པའི་སྐབས་སུ་གང་ཡང་ཁས་མི་ལེན་ཟེར་བ་ལ་ཡང་། ཤེས་བྱ་ཆོས་ཅན། དོན་དམ་
ལ་རྒོལ་ཕྱིར་རྒོལ་གཉིས་ཀྱིས་དཔྱོད་པའི་སྐབས་དེ་གཉིས་ཀྱིས་དོན་དམ་ལ་དཔྱོད་པའི་སྐབས་ཡིན་པར་
ཐལ༑ དོན་དམ་ལ་དཔྱོད་པའི་སྐབས་ཡིན་པས་གང་ཡང་ཁས་ལེན་མི་རུང་བའི་ཕྱིར། རྟགས་ཁས་
ལ༑ མ་གྲུབ་ན། དངོས་འགལ འདོད་ན། དེ་ལ་དཔྱོད་པའི་སྐབས་ཀྱི་རྒོལ་ཕྱི་རྒོལ་གཉིས་དང་དམ་
བཅའ་དང་རྒྱུ་མཚན་སོགས་འདོད་དགོས་པར་ཐལ། རྒོལ་ཕྱི་རྒོལ་གཉིས་ཀྱིས་དེ་དཔྱོད་པའི་སྐབས་ཡིན་
པའི་ཕྱིར། རྟགས་ཁས། ཡང་དེའི་སྐབས་སུ་གྲུབ་ན་དོན་དམ་དུ་གྲུབ་མི་དགོས་པར་ཐལ། སྒྲ་མི་རྟག་
པར་སྒྲུབ་པའི་སྐབས་སུ་གྲུབ་ན་རྟག་པར་གྲུབ་མི་དགོས་པའི་ཕྱིར། ལྷག་མཐོང་ཆེ་བ་ལས། དེ་ཁོ་ན་
ཉིད་ལ་དཔྱོད་པའི་སྐབས་ཀྱང་མི་འདོད་ན་ནི་དབུ་མ་པའི་རིགས་པའི་རྣམ་པར་དཔྱོད་པའི་དུས་མི་སྲིད་
པར་འདོད་དགོས། སྐབས་དེ་འཇོག་ན་ནི་དཔྱོད་པ་པོ་དང་དཔྱོད་པའི་རིགས་པ་དང་། དཔྱོད་པའི་གཞི་
དང་གང་དང་ལྷན་ཅིག་དཔྱོད་པའི་ཕྱི་རྒོལ་སོགས་ཀྱང་ངེས་པར་འདོད་དགོས་པས་དེའི་སྐབས་སུ་གྲུབ་
པ་ཐམས་ཅད་དོན་དམ་དུ་གྲུབ་ག་ལ་དགོས། ཞེས་གསུངས་པའི་ཕྱིར། དབུ་སེམས་ཀྱི་མཁས་པས་དོན་
དམ་ལ་རྩོད་ཚུལ་ལ་ཀུན་རྫོབ་སྒོ་ཅན་དོན་དམ་སྒོ་ཅན་གྱི་ཀླན་ཀ་སོགས་ལ་ལན་འདེབས་ཚུལ་མ་གྲུབ་པ་
ཁོ་ན་མ་ཡིན་པར་ཐལ། དེ་ལ་ལན་དུ་མ་ཡོད་པའི་ཕྱིར་དང་དེ་དག་མ་ཤེས་ན་སྡེ་བདུན་འདིར་དབུ་

ལེའུ་དང་པོའོ་མཟའ་དཔྱོད། 87
གཏན་ཚིགས་ཡང་ང །
སེམམ་ཀྱིས་རྩོད་ཚུལ་མི་གོ་བས་བཤད་པ་སྐབས་སུ་བབས་པའི་ཕྱིར། སོགས་བྱ། ཡང་ཁ་ཅིག བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་སྒྲ་མི་རྟག་པར་ཚད་མས་མ་ངེས་ཞེས་ཕྱི་རྒོལ་
ཡང་དག་གི་ཞེས་དྲུག་སྒྲ་བྱས་ནས་ཟེར་ན། ངེ་འདྲའི་ཕྱི་རྒོལ་ཡང་དག་ཆོས་ཅན། ཁྱོད་ཀྱི་སྒྲ་མི་རྟག་
པར་ཚད་མས་ངེས་པར་ཐལ། ཁྱོད་ཀྱི་སྒྲ་མི་རྟག་པ་ཡིན་པའི་ཕྱིར་ཏེ། ཁྱོད་ཀྱི་ངག་མི་རྟག་པ་ཡིན་པའི་
ཕྱིར༑ ཁྱབ་སྟེ ཕྱི་རྒོལ་གྱི་སྒྲ་ཞེས་རྣམ་དབྱེ་དྲུག་པ་འབྲེལ་བའི་སྒྲ་ཡིན་པས་གང་ཟག་དེ་རྟོགས་མཁན་
དུ་མི་སྟོན་པའི་ཕྱིར། ཙནྡྲ་བ་ལས དྲུག་པ་འབྲེལ་པ་ལའོ། །ཞེས་གསུངས་པའི་ཕྱིར། དེས་ན་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གིས་ཞེས་ས་མཐའ་བྱས་ན་རྣམ་དབྱེ་གསུམ་པ་
བྱེད་ཚིག་ཡིན་པས་སྒྲ་མི་རྟག་པར་ཚད་མས་མ་ངེས་པ་ཁོ་ན་ཡིན་པས་འབྲི་དུས་དང་བརྗོད་དུས་ངེ་གཉིས་
གཅིག་ཏུ་མ་འཁྲུལ་ཞིག འོག་གི་རྩོང་པ་ཕལ་ཆེ་བ་འདི་གཉིས་མ་ཕྱེད་པའི་རྩོད་པར་སྣང་ངོ༌། །ངེ་ལ་ཁོ་
ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གིས་སྒྲ་མི་རྟག་པར་ཚང་མས་མ་
ངེས་པར་ཐལ། དེ་འདྲའི་ཕྱི་རྒོལ་ཡང་དག་སྒྲ་རྟག་མི་རྟག་ཐེ་ཚོམ་ཅན་ཡིན་པའི་ཕྱིར་ན་འདོད་བྱས་པ་
ལ༑ དངོས་འགལ་ཟེར་ན། དངོས་འགལ་མ་ཡིན་པར་ཐལ། ཕྱི་རྒོལ་ཡང་དག་གིས་ཞེས་པའི་ཚིག་
གིས་ཚད་མས་རྟོགས་པར་བྱེད་མཁན་དུ་བསྟན་པའི་ཕྱིར་དང༌། གང་ཟག་དེའི་སྐྲ་བྲེགས་ཞེས་དྲུག་སྒྲ་
བྱས་ཚེ་ངག་དེས་སྐྲ་གང་ཟག་དེའི་ཡིན་པར་སྟོན་གྱི་གང་ཟག་དེ་སྐྲ་གཅོད་མཁན་དུ་མི་སྟོན་ལ། གང་
ཟག་དེས་སྐྲ་བཅད་ཅེས་གསུམ་པ་བྱས་ཚེ་ངག་དེས་གང་ཟག་དེ་སྐྲ་གཅོད་པར་བྱེད་མཁན་དུ་སྟོན་གྱི་སྐྲ་
གང་ཟག་དེའི་ཡིན་པར་མི་སྟོན་པ་བཞིན་ཡིན་པའི་ཕྱིར་ཏེ་སྔ་ཕྱི་ལ་དོན་སོ་སོར་སྦྱོར་དགོས་པའི་ཕྱིར་
ཏེ༑ ལྷ་སྦྱིན་གྱི་སྒྲ་ཤེས་ཞེས་དྲུག་སྒྲ་སྨྲས་ཚེ་སྒྲ་དེ་ལྷ་སྦྱིན་གྱི་ཡིན་པར་སྟོན་ཀྱང་ལྷ་སྦྱིན་ཤེས་མཁན་དུ་
མི་སྟོན ལྷ་སྦྱིན་གྱིས་སྒྲ་ཤེས་ཞེས་རྣམ་དབྱེ་གསུམ་པ་བྱས་ཚེ་ངག་དེས་ལྷ་སྦྱིན་སྒྲ་ཤེས་མཁན་དུ་སྟོན་
ཀྱང་སྒྲ་ལྷ་སྦྱིན་གྱི་ཡིན་པར་མི་སྟོན་པའི་ཕྱིར། དེར་ཐལ། ལྷ་སྦྱིན་གྱི་སྒྲ་ཤེས་ཞེས་པ་འབྲེལ་ཚིག་
དང་༑ ལྷ་སྦྱིན་གྱིས་སྒྲ་ཤེས་ཞེས་པ་བྱེད་ཚིག་ཡིན་པའི་ཕྱིར། སྔ་མ་རྣམ་དབྱེ་དྲུག་པ་དང་ཕྱི་མ་རྣམ་དབྱེ་

88 གཏན་ཚིགས་ཡང་དག
ལེའུ་དང་པོའོ་མཐའ་དཔྱོད
གསུམ་པ་ཡིན་པས་འབྲེལ་པའི་སྒྲ་དང་བྱེད་པའི་སྒྲ་དོན་སོ་སོ་བ་ཡིན་པའི་ཕྱིར། ཙནྡྲ་བ་ལས། དྲུག་པ་
འབྲེལ་བ་ལའོ་ཞེས་དང༌། བྱེད་པ་པོ་ལ་གསུམ་པའོ། །བྱེད་པ་ལའོ་ཞེས་གསུངས་པའི་ཕྱིར། ལེགས་
པར་བཤད་ཡོད་དོ། །དེས་ན་གཞལ་བྱ་ཚད་མས་མ་ངེས་པའི་གང་ཟག་དང་། གྲངས་ཅན་གྱི་སྒྲ་མི་རྟག་
པར་ངེས་མ་ངེས་དག་ལ་དེ་ལྟར་ཤེས་པར་གྱིས ཡང་ཁ་ཅིག དཔལ་ལྡན་ཆོས་གྲགས་ཀྱིས་སྒྲ་ཆོས་
ཅན༑ མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་སུ་བཀོད་ན། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པས་ཁྱབ་པར་
ཐལ༑ བྱས་པ་དང་གཅིག་ཡིན་ན་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པས་
ཁྱབ་པའི་ཕྱིར། འདོད་ན། སློབ་དཔོན་དེས་བྱས་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་ན་བྱས་པ་དང་
གཅིག་ཡིན་དགོས་པར་ཐལ། འདོད་པའི་ཕྱིར་ན་ཁ་ཅིག་མ་ཁྱབ་ཟེར་ཡང་། འདི་དྲུག་སྒྲ་བྱས་ན་བརྗོད་
བྱས་སྟོང་བས་གསུམ་པ་དགོས་པས། འདོད་བྱས་པ་ལ་ཁོ་ན་རེ། སློབ་དཔོན་དེས་དེ་ལྟར་བཀོད་པའི་ཚེ་
ན་བྱས་པ་བྱས་པ་དང་གཅིག་ཡིན་པར་ཐལ། འདོད་པའི་ཕྱིར། འདོད་ན། སློབ་དཔོན་དེས་དེ་ལྟར་
བཀོད་དུས་ཀྱི་བྱས་པ་བྱས་པ་དང་གཅིག་ཡིན་པར་ཐལ། འདོད་པའི་ཕྱིར་ན། འདིར་མ་ཁྱབ་སྟེ། སློབ་
དཔོན་དེས་བྱས་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་ན་སློབ་དཔོན་དེས་བཀོད་དུས་ཀྱི་བྱས་པ་ཡིན་
པས་མ་ཁྱབ་པའི་ཕྱིར། མ་གྲུབ་ན། བྱས་པ་ཆོས་ཅན། སློབ་དཔོན་དེས་སྒྲ་ཆོས་ཅན། མི་རྟག་
སྟེ༑ བྱས་པའི་ཕྱིར་ཞེས་བཀོད་དུས་ཀྱི་བྱས་པ་ཡིན་པར་ཐལ་ལོ། །ཁྱོད་སློབ་དབོན་དེས་སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། སྒྲ་མི་རྟག་པར་སྒྲུབ་པའི་རྟགས་སུ་བཀོད་པའི་
ཕྱིར༑ རྟགས་གྲུབ་སྟེ སྦྱོར་བ་བཀོད་དུས་ཁོ་ནའི་བྱས་པ་རྟགས་སུ་བཀོད་ན། བུམ་པ་མཐུན་དཔེ་
གཉིས་ལྡན་དུ་མི་འགྱུར་བའི་ཕྱིར། འདོད་ན། བྱས་པ་ཆོས་ཅན། ཁྱོད་སློབ་དཔོན་དེས་སྦྱོར་བ་བཀོང་
ཉིན་གྱི་བྱས་པར་ཐལ་ལོ། །འདོད་པའི་ཕྱིར། འདོད་ན། ཁྱོད་ཡིན་ན་ཉི་མ་གཅིག་བུ་དེའི་དུས་ཀྱི་བྱས་
པས་ཁྱབ་པར་ཐལ་ལོ། །འདོད་པའི་ཕྱིར། དེ་ལ་ཁོ་ན་རེ། དེས་དེ་ལྟར་བཀོད་པའི་ཚེ་ན་བྱས་པ་ཆོས་

89ལེའུ་དང་པོའོ་མཐའ་དཔྱོད གཏན་ཚིགས་ཡང་དག
ཅན། བྱས་པ་ཡིན་ན་ཁྱོད་ཡིན་པས་ཁྱབ་པར་ཐལ། ཁྱོད་བྱས་པ་དང་གཅིག་ཡིན་པའི་ཕྱིར་ཟེར་
ན། སྦྱོར་ལུགས་སྐྱོན་ཅན་ཡིན། འདོད་ན། དེས་དེ་ལྟར་བཀོད་པའི་རྗེས་སུ་བྱུང་བའི་གང་ཟག་རྣམས་
ཆོས་ཅན། དེར་ཐལ། དེའི་ཕྱིར། འཁོར་གསུམ་ཁས། དེ་བཞིན་དུ་དེས་དེ་ལྟར་མ་བཀོད་གོང་གི་ང་
ལས་ནུ་སོགས་ཀྱིས་གཤག་གོ །ཁོ་རང་ལ་བྱས་པའི་དུས་ན་བྱས་པ་ཆོས་ཅན། ཁྱོད་ཀྱི་འབྲས་བུ་ཡོད་
པར་ཐལ། ཁྱོད་རྒྱུ་ཡིན་པའི་ཕྱིར། ཁྱབ་པ་ཁས། འཁོར་གསུམ། འདོད་ན། བདག་སྐྱེ་ཡོད་པར་
ཐལ༑ འདོད་པ་དེའི་ཕྱིར། འཁོར་གསུམ་ཁས་སོགས་བྱ། གཞན་ཡང་དེས་དེ་ལྟར་བཀོད་པའི་ཚེ་ན་
བྱས་པ་བྱས་པ་དང་གཅིག་ཡིན་ཡང༌། དེས་དེ་ལྟར་བཀོད་པའི་དུས་ཀྱི་བྱས་པ་བྱས་པ་དང་གཅིག་མ་
ཡིན་པའི་ཁྱད་པར་མི་འཐད་པར་ཐལ་ལོ། །དམ་བཅའ་འཐད་པའི་ཕྱིར། འདོད་ན། བྱས་པ་ཆོས་
ཅན༑ དེས་དེ་ལྟར་བཀོད་དུས་ཀྱི་བྱས་པར་ཐལ། དེས་དེ་ལྟར་བཀོད་པའི་ཚེ་ན་བྱས་པ་ཡིན་པའི་
ཕྱིར། ཁྱབ་པ་ཁས། མ་གྲུབ་ན། དེར་ཐལ། དེས་དེ་ལྟར་བཀོད་པའི་ཚེ་ན་བྱས་པ་ཡོད་པའི་
ཕྱིར། རྟགས་སླ། འདོད་ན། དེས་དེ་སྒྲ་མི་རྟག་པར་སྒྲུབ་པའི་རྟགས་སུ་བཀོད་པའི་ཚེ་ན་དུས་ཀྱི་ཁྱད་
པར་དུ་བྱས་ནས་བཀོད་པར་ཐལ། དེས་དེ་ལྟར་བཀོད་དུས་ཀྱི་ཁྱད་པར་བྱས་ནས་བཀོད་པའི་ཕྱིར། བྱས་
པ་ལ་ཁོ་ན་རེ། དེ་ལྟར་བཀོད་དུས་ཀྱི་དེ་དེ་དང་གཅིག་ཡིན་པར་ཐལ དེ་ལྟར་བཀོད་དུས་དེ་དེ་དང་
གཅིག་ཡིན་པའི་ཕྱིར་ན་ཡང་མ་ཁྱབ། རྟགས་གྲུབ་སྟེ། དུས་ཚེ་སྒྲ་ཆོས་ཅན། མི་རྟག་སྟེ། མི་རྟག་པའི་
ཕྱིར་ཞེས་པའི་སྦྱོར་བ་རྟགས་ཆོས་ཐ་མི་དད་ཡིན་པའི་ཕྱིར། སོགས་བྱ། ཡང་ཁ་ཅིག་ན་རེ བྱས་པ་
དང་གཅིག་ཡིན་ན་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་
ཡིན་དགོས་པར་ཐལ། དེ་ལ་དེ་སྒྲུབ་ཀྱི་རྟགས་ཡང་དག་གིས་ཁྱབ་པའི་ཕྱིར། འདོད་ན། ཆོས་གྲགས་
ཀྱི་ཞེས་པ་དྲུག་སྒྲ་བྱས་ནས། སྔོན་འཛིན་ཚད་མ་རྒྱུད་ལྡན་གྱི་ཆོས་གྲགས་ཀྱི་སྒྲ་ཆོས་ཅན། མི་རྟག་
སྟེ༑ བྱས་པའི་ཕྱིར། ཞེས་བཀོད་པའི་ཚེ་ན་བྱས་པ་ཆོས་ཅན། དེར་ཐལ། དེའི་ཕྱིར། མ་གྲུབ་
ན༑ རྟགས་དེར་ཐལ། དེའི་ཚེ་བྱས་པ་བྱས་པ་དང་ཐ་དད་མ་ཡིན་པའི་ཕྱིར། རྟགས་གྲུབ་ཟིན། རྩ་བར་

90 གཏན་ཚིགས་ཡང་དགལེའུ་དང་པོའོ་མཐའ་དཔྱོད
འདོད་ན། དེའི་ཚེ་བྱས་པ་ཆོས་ཅན། བྱས་པ་ཡིན་ན་ཁྱོད་ཡིན་དགོས་པར་ཐལ།འདོད་པའི་ཕྱིར་ན་སྐྱོན་
ཅན་ཁོ་ན་ཡིན་ཏེ། འོ་ན། མངོན་སུམ་གྱི་གཟུང་ངོར་བྱས་མི་རྟག་གཉིས་ཆོས་ཅན། གཅིག་དང་ཐ་དད་
གང་རུང་དུ་ཐལ། ཡོད་པའི་ཕྱིར། ཁྱབ་པ་ཁས། འདོད་ན། གཅིག་ཏུ་ཐལ། འདོད་པ་གང་ཞིག ཐ་
དད་མ་ཡིན་པའི་ཕྱིར། འདོད་ན། དབྱེར་མེད་ཀྱི་གཅིག་ཏུ་ཐལ་ལོ། །འདོད་པའི་ཕྱིར། རྟགས་གཉིས་པ་
གྲུབ་སྟེ། འབྲེལ་མེད་ཀྱི་ཐ་དད་མ་ཡིན་པའི་ཕྱིར། ཡང་ཁ་ཅིག སྔོན་པོ་ཚད་མས་མ་དམིགས་པའི་ས་
ཕྱོགས་ཆོས་ཅན། སྔོན་འཛིན་ཚད་མ་རྒྱུད་ལྡན་གྱི་ཆོས་གྲགས་ཀྱི་སྒྲ་བྱས་པར་ཐལ། དེ་ལྟར་བཀོད་པའི་
ཚེ་ན་བྱས་པ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་ལྟར་བཀོད་པ་ཡོད་པའི་ཕྱིར། འདོད་ན། དེ་
འདྲའི་ས་ཕྱོགས་ཆོས་ཅན། སྔོན་འཛིན་ཚད་མ་རྒྱུད་ལྡན་གྱི་ཆོས་གྲགས་ཡོད་པར་ཐལ། སྔོན་འཛིན་ཚད་
མ་རྒྱུད་ལྡན་གྱི་ཆོས་གྲགས་ཀྱི་སྒྲ་བྱས་པ་ཡིན་པའི་ཕྱིར་ན་ཁ་ཅིག་མ་ཁྱབ་ཟེར་ན། འོ་ན། བདག་མེད་
ཡིན་ན་ཁྱོད་ཀྱི་སྒྲ་ཡོད་པས་ཁྱབ་པར་ཐལ། མེད་ན་ཁྱོད་ཀྱི་སྒྲ་མེད་པས་མ་ཁྱབ་པའི་ཕྱིར། རྟགས་
ཁས༑ འདོད་ན། མ་བྱས་པ་ཆོས་ཅན། ཁྱོད་ཀྱི་སྒྲ་ཡོད་པར་ཐལ། བདག་མེད་ཡིན་པའི་ཕྱིར། འདོད་
ན༑ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་མེད་པར་ཐལ། མ་བྱས་པའི་སྒྲ་ཡོད་
པའི་ཕྱིར། འཁོར་གསུམ། དེ་བཞིན་དུ་རྟག་པ་ཆོས་ཅན། དེར་ཐལ། དེའི་ཕྱིར འཁོར་
གསུམ། འདུས་མ་བྱས་ཀྱི་ནམ་མཁའ་ཆོས་ཅན། དེར་ཐལ། དེའི་ཕྱིར། དེ་གཉིས་ལ་འདོང་ན། རིག་
བྱེད་པས་རྟག་པའི་སྒྲ་འདོད་པ་དགག་མི་རིགས་པར་ཐལ་ལོ། །ཡང་འདི་འདྲར་འཁྲུལ་ནས་དྲུག་སྒྲ་བྱས་
ནས༑ སྒྲ་རྟག་པར་རྟོགས་པའི་ཆོས་གྲགས་ཀྱི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་
པའི་ཚེ་བྱས་པ་བྱས་པ་མིན་ཟེར་ན། དེ་འདྲའི་སྦྱོར་བ་བཀོད་པ་ཡོད་པར་ཐལ། དེ་འདྲའི་སྦྱོར་བ་ལྟར་
སྣང་ཡིན་པའི་ཕྱིར་ཏེ། དེ་འདྲའི་ཆོས་གྲགས་ཀྱི་སྒྲ་བྱས་པ་མ་ཡིན་པས། དེ་འདྲའི་སྦྱོར་བ་ལྟར་སྣང་
ཡིན་པའི་ཕྱིར། འདོད་ན། དེ་འདྲའི་སྦྱོར་བ་བཀོད་པའི་ཚེ་བྱས་པ་བྱས་པ་ཡིན་པར་ཐལ། དེ་འདྲའི་སྦྱོར་
བ་བཀོད་པའི་ཚེ་བྱས་པ་ཡོད་པའི་ཕྱིར་ཏེ། བདག་མེད་ཡིན་པའི་ཕྱིར། བྱས་པ་ལ་ཁོ་ན་རེ། སྒྲ་རྟག་

ལེའུ་དང་པོའོ་མཐའ་དཔྱོད། 91
གཏན་ཚིགས་ཡང་དག
པར་རྟོགས་པའི་ཆོས་གྲགས་ཡོད་པར་ཐལ། སྒྲ་རྟག་པར་རྟོགས་པའི་ཆོས་གྲགས་ཀྱི་སྒྲ་ཆོས་ཅན། མི་
རྟག་སྟེ། བྱས་པའི་ཕྱིར་ཞེས་པའི་སྦྱོར་བ་བཀོད་པ་ཡོད་པའི་ཕྱིར་ན་མ་ཁྱབ་སྟེ། དྲུག་སྒྲས་དེ་འདྲའི་
ཆོས་གྲགས་དེ་འགོད་མཁན་དུ་མི་སྟོན་པའི་ཕྱིར་ཏེ། དྲུག་སྒྲ་བྱེད་ཚིག་མ་ཡིན་པའི་ཕྱིར། ཡང་ཁ་
ཅིག གསུམ་པར་བྱས་ནས་སྒྲ་རྟག་པར་རྟོགས་པའི་ཚད་མ་རྒྱུད་ལྡན་གྱི་ཆོས་གྲགས་ཡོད་པར་ཐལ། དེ་
འདྲའི་ཚད་མ་རྒྱུད་ལྡན་གྱི་ཆོས་གྲགས་ཀྱིས་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་པའི་སྦྱོར་བ་
བཀོད་པ་ཡོད་པའི་ཕྱིར། དེར་ཐལ། བདག་མེད་ཡིན་པའི་ཕྱིར་ན་འགལ་ཁྱབ་ཡིན་ཏེ། བདག་མེད་ཡིན་
ན་དེ་འདྲའི་ཆོས་གྲགས་ཀྱིས་དེ་འདྲའི་སྦྱོར་བ་མ་བཀོད་པས་ཁྱབ་པའི་ཕྱིར་ཏེ དེ་འདྲའི་ཆོས་གྲགས་
ཀྱིས་ཞེས་གསུམ་པའི་ཚིག་གིས་དེ་འདྲའི་ཆོས་གྲགས་དེ་དེ་འདྲའི་སྦྱོར་བ་འགོད་མཁན་དུ་བསྟན་པའི་
ཕྱིར་ཏེ། དེའི་གསུམ་པའི་བྱེད་ཚིག་གི་ནུས་པ་ཡོད་པའི་ཕྱིར། ཡང་ཁ་ཅིག་ན་རེ། སྒྲ་ཆོས་ཅན མི་
རྟག་སྟེ། བྱས་པའི་ཕྱིར། ཞེས་པའི་ཚེ་མི་རྟག་པ་མི་རྟག་པ་དང་གཅིག་ཡིན་པར་ཐལ། དེའི་ཚེ་མི་རྟག་
པ་དེ་སྒྲ་མི་རྟག་པར་སྒྲུབ་པའི་རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པའི་
ཕྱིར༑ རྟགས་གྲུབ་སྟེ། དེའི་ཚེ་སྒྲ་ཆོས་ཅན། མི་རྟག་སྟེ། མི་རྟག་པའི་ཕྱིར་ཞེས་པའི་སྦྱོར་བ་རྟགས་
ཆོས་ཐ་མི་དད་ཀྱི་སྦྱོར་བ་ཡིན་པའི་ཕྱིར། འདོད་ན། དེའི་ཚེ་མི་རྟག་པ་ཆོས་ཅན་ཟེར་ན་སྐྱོན་ཅན་ནོ།
ཡང་ཁ་ཅིག་སྔོན་འཛིན་ཚད་མ་རྒྱུད་ལྡན་གྱི་ཆོས་གྲགས་ཆོས་ཅན། ཁྱོད་ཀྱི་ངོར་བྱས་པ་བྱས་པ་དང་
གཅིག་ཡིན་པར་ཐལ ཁྱོད་བྱས་པ་བྱས་པ་དང་གཅིག་ཏུ་འདོད་པའི་གང་ཟག་ཡིན་པའི་ཕྱིར་ན་འདོད་ལ་
སྦྱོར་ལུགས་སྐྱོན་ཅན་ཡང་ཡིན་ནོ། །ཡང་ཁ་ཅིག་ན་རེ ཚུལ་གསུམ་ཡིན་པ་རྟགས་ཡང་དག་གི་མཚན་
ཉིད་མ་ཡིན་པར་ཐལ། སྦྱོར་བ་སྐོར་གཅིག་གི་རྟགས་ཡང་དག་ཡིན་ན་སྦྱོར་བ་སྐོར་གཅིག་གི་ཚུལ་
གསུམ་ཡོད་པས་མ་ཁྱབ་པའི་ཕྱིར་ན་རྣམ་པ་གཅིག་ཏུ་མ་ཁྱབ་སྟེ། འདི་ཚིག་འཁྲི་ངན་པ་ཡིན་ལ། སྔར་
བྱས་པ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པ་དང་། བྱས་པ་བྱས་པའི་
རྟགས་ཀྱིས་སྒྲ་མི་རྟག་པར་སྒྲུབ་པའི་སྦྱོར་བའི་དངོས་ཁྱབ་མེད་པར་བཤད་པའི་ཕྱིར་རོ། །གལ་ཏེ་རྩ་

ལེའུ་དང་པོའོ་མཐའ་དཔྱོད 92 གཏན་ཚིགས་ཡང་དག
རྟགས་མ་གྲུབ་ཟེར་ན། གསར་དུ་མི་སླུ་བའི་རིག་པ་ཆོས་ཅན། བྱས་པའི་རྟགས་ལས་སྒྲ་མི་རྟག་རྟོགས་
ཀྱི་རྗེས་དཔག་ཚད་མར་སྒྲུབ་པའི་རྟགས་ཡང་དག་ཡོད་པར་ཐལ། ཁྱོད་དེ་འདྲ་བའི་རྗེས་དཔག་ཚད་མར་
སྒྲུབ་པའི་རྟགས་ཡང་དག་ཡིན་པའི་ཕྱིར། དེར་ཐལ། ཁྱོད་བྱས་པའི་རྟགས་ལས་སྒྲ་མི་རྟག་པ་ལ་
གསར་དུ་མི་སླུ་བའི་ཞེན་རིག་ཚད་མར་སྒྲུབ་པའི་རྟགས་ཡང་དག་ཡིན་པའི་ཕྱིར་ན་ཁ་ཅིག་མ་ཁྱབ་
ཟེར༑ རྟགས་དེར་ཐལ། ཁྱོད་སྒྲ་མི་རྟག་རྟོགས་ཀྱི་ཞེན་རིག་ཚད་མར་སྒྲུབ་པའི་རྟགས་ཡང་དག་ཡིན་
པའི་ཕྱིར། འདིར་མ་ཁྱབ་སྟེ། གསར་དུ་མི་སླུ་བའི་རིག་པ་བྱས་པའི་རྟགས་སུ་བཀོད་ནས་ཚད་མར་
སྒྲུབ་ཚུལ་མེད་པའི་ཕྱིར་རོ། །འདིས་བྱས་པའི་རྟགས་ལས་སྒྲ་མི་རྟག་པར་རྟོགས་པའི་རྗེས་དཔག་ཚད་
མར་སྒྲུབ་བའི་རྟགས་ཡང་དག་ཡོད་མེད་རྩོད་པ་ལྷག་མའི་རྒྱུ་མཚན་གོ་བར་གྱིས། རྩ་བར་འདོད་
ན༑ བུམ་པ་ཆོས་ཅན། ཚད་མར་ཐལ། བྱས་པའི་ཕྱིར། ཁྱབ་པ་སོང་། ཡང་ཁོ་ན་རེ། གསར་དུ་མི་སླུ་
བའི་རིག་པ་ཆོས་ཅན། སྒྲ་མི་རྟག་པར་རྟོགས་པའི་རྗེས་དཔག་དེ་རྗེས་དཔག་ཚད་མར་སྒྲུབ་པའི་རྟགས་
ཡང་དག་ཡིན་པར་ཐལ། སྒྲ་མི་རྟག་པར་རྟོགས་པའི་རྗེས་དཔག་དེ་ཚད་མར་སྒྲུབ་པའི་རྟགས་ཡང་དག་
ཡིན་པའི་ཕྱིར། དེར་ཐལ། དེ་སྔོན་འཛིན་མངོན་སུམ་ཚད་མར་སྒྲུབ་བའི་རྟགས་ཡང་དག་ཡིན་པའི་ཕྱིར་
ན་མ་ཁྱབ་སྟེ། རྗེས་སུ་དཔག་པའི་ཚད་མར་རྟོགས་ནས་ཆོས་དེ་ཚད་མར་མ་རྟོགས་པ་མེང་པའི་
ཕྱིར༑ དེར་ཐལ། ཤིང་ཤ་བར་ཚད་མས་ངེས་ནས་ཤིང་དུ་མ་ངེས་པ་མེད་པའི་ཕྱིར། རྣམ་བཤད་
ལས༑ ཤིང་ཡང་ཡིན་ཤ་བ་ཡང་ཡིན་པའི་གཞི་མཐུན་དུ་ངེས་ན་ཤིང་དུ་མ་ངེས་པ་འགལ་བས། ཞེས་
གསུངས་པའི་ཕྱིར། རྣམ་ངེས་ཊི ཀ་ཆེན་ལས་ཀྱང་དེ་ལྟར་བཤད་དོ། །གོང་གི་རྟགས་གྲུབ་སྟེ། དེ་སྒྲུབ་
ཀྱི་ཐ་སྙད་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། དེ་ཚད་མའི་མཚན་ཉིད་ཡིན་པའི་ཕྱིར་རོ། །རྩ་བར་
འདོད་མི་ནུས་ཏེ། སྒྲ་མི་རྟག་པར་རྟོགས་པའི་རྗེས་དཔག་དེ་རྗེས་དཔག་ཏུ་ཚད་མས་ངེས་པའི་གང་ཟག་
ཡིན་ན། དེ་རྗེས་དཔག་ཚད་མར་ངེས་པའི་གང་ཟག་ཡིན་དགོས་པའི་ཕྱིར། དེར་ཐལ། རྗེས་དཔག་དེ་
ཚད་མས་ངེས་པའི་གང་ཟག་ཡིན་ན། རྗེས་དཔག་དེ་རྗེས་དཔག་ཚད་མར་ཚད་མས་ངེས་པའི་གང་ཟག་

ལེའུ་དང་པོའོ་མཐའ་དཔྱོད 93 གཏན་ཚིགས་ཡང་དག
ཡིན་དགོས་པའི་ཕྱིར་ཏེ རྗེས་དཔག་དང་རྗེས་སུ་དཔག་པའི་ཚད་མ་གཉིས་བོ་མཚན་ཉིད་གཅིག་གིས་
མཚོན་ནུས་པའི་མཚོན་བྱ་ཐ་དད་ཙམ་ཡིན་པའི་ཕྱིར། མདོ་ལས རང་དོན་ནི། །ཚུལ་གསུམ་རྟགས་
ལས་དོན་མཐོང་ཡིན། །ཞེས་གསུངས་པའི་ཕྱིར། ཡང་ཁོ་ན་རེ སྦྱོར་བ་སྐོར་གཅིག་གི་ཤེས་འདོད་
ཆོས་ཅན་སྐྱོན་མེད་ཡིན་ན། སྦྱོར་བ་སྐོར་གཅིག་གི་རྟགས་ཡང་དག་མ་ཡིན་པས་ཁྱབ་པ་དང་། སྦྱོར་བ་
སྐོར་གཅིག་གི་རྟགས་ཡང་དག་ཡིན་ན། སྦྱོར་བ་སྐོར་གཅིག་གི་ཤེས་འདོད་ཆོས་ཅན་མ་ཡིན་པས་ཁྱབ་
པར་ཐལ། འདི་ཉིད་ལས ཆོས་ཅན་གཏན་ཚིགས་དངོས་གྱུར་ནི། །ཤེས་བྱེད་ཉིད་དུ་མ་གྲུབ་ཕྱིར།
ཞེས་གསུངས་པའི་ཕྱིར། འདོད་ན སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་མི་རྟག་རྟོགས་ཀྱི་
རྗེས་དཔག་བདག་མེད་དུ་སྒྲུབ་པའི་རྟགས་ཡང་དག་ཡིན་པར་ཐལ། གསར་དུ་མི་སླུ་བའི་རིག་པ་དེ་སྒྲ་
མི་རྟག་རྟོགས་ཀྱི་ཞེན་རིག་ཚད་མར་སྒྲུབ་པའི་རྟགས་ཡང་དག་ཡིན་པའི་ཕྱིར་ན་མ་ཁྱབ། འདོང་མི་ནུས་
ཏེ༑ དེ་དེ་སྒྲུབ་ཀྱི་ཤེས་འདོད་ཆོས་ཅན་ཡིན་པའི་ཕྱིར་རོ། དེས་ལྷག་མ་རྩོད་ཚུལ་ཤེས་པར་གྱིས།
གཉིས་པ་རང་ལུགས་ནི། རྟགས་ཡང་དག་གི་མཚན་ཉིད། དབྱེ་བ། དམ་བཅའ་བཞག་
པ༑ སྒྲུབ་བྱེད་འགོད་པ་བཞི་ལས། དང་པོ་ནི། ཚུལ་གསུམ་ཡིན་པ་རྟགས་ཡང་དག་གི་མཚན་ཅིང
སྒྲ་
མི་རྟག་པར་སྒྲུབ་པའི་ཚུལ་གསུམ་ཡིན་པ་སྒྲ་མི་རྟག་པར་སྒྲུབ་པའི་རྟགས་ཡང་དག་གི་མཚན་
ཉིད༑ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཡིན་པ་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ཡང་དག་གི་མཚན་ཉིད་ཡིན་ནོ།
གཉིས་པ་ནི རྟགས་ཡང་དག་ལ་དབྱེ་ཚུལ་དུ་མ་ཡོད་དེ། དེ་ལ་ངོ་བོའི་སྒོ་ནས་གསུམ་དང་
བསྒྲུབ་བྱའི་སྒོ་ནས་གསུམ་དང༌། སྒྲུབ་ཚུལ་གྱི་སྒོ་ནས་བཞི་དང་། བསྒྲུབ་བྱའི་ཆོས་ཀྱི་སྒོ་ནས་གཉིས་
དང༌༑ མཐུན་ཕྱོགས་ལ་འཇུག་ཚུལ་གྱི་སྒོ་ནས་གཉིས་དང༌། རྒོལ་བའི་སྒོ་ནས་གཉིས་རྣམས་སུ་ཡོང་
པའི་ཕྱིར། ངོ་བོའི་སྒོ་ནས་འབྲས་རང་མི་དམིགས་པའི་རྟགས་ཡང་དག་གསུམ་ཡོང་ངེ། རྟགས་ངེ
བསྒྲུབ་བྱའི་ཆོས་དང་ངོ་བོ་གཅིག་མི་གཅིག་སྒོ་ནས་འབྲས་རང་མ་དམིགས་པའི་རྟགས་ཡང་ངག་གསུམ་

94 གཏན་ཚིགས་ཡང་དགལེའུ་དང་པོའོ་མཐའ་དཔྱོད
བཞག་པའི་ཕྱིར་རོ། །བསྒྲུབ་བྱའི་སྒོ་ནས་དངོས་སྟོབས་ཀྱི་རྟགས་ཡང་དག་དང༌། ཡིང་ཆེས་ཀྱི་ངེ་
དང་༑ གྲགས་པའི་དེ་གསུམ་བཞག་སྟེ། དེ་སྒྲུབ་ཀྱི་བསྒྲུབ་བྱ་ལ་དངོས་སྟོབས་ཀྱི་ཡུལ་ཅུང་ཟད་ལྐོག་
གྱུར་དང༌། ཡིད་ཆེས་ཀྱི་ཡུལ་ཤིན་ལྐོག་དང༌། གྲགས་པའི་ཡུལ་འདོད་པས་བཞག་པ་གསུམ་ཡོད་པའི་
ཕྱིར། སྒྲུབ་ཚུལ་སྒོ་ནས་དོན་སྒྲུབ་ཀྱི་དེ་དང་། དོན་འབའ་ཞིག་སྒྲུབ་ཀྱི་དེ་དང་། ཐ་སྙད་སྒྲུབ་ཀྱི་དེ་
དང་༑ ཐ་སྙད་འབའ་ཞིག་སྒྲུབ་ཀྱི་དེ་བཞི་ཡོད་དེ། ཕྱི་རྒོལ་ལ་ལྟོས་ནས་དོན་ནམ་མཚོན་བྱ་སྒྲུབ་དགོས་
པ་སོགས་བཞི་ཡོད་པའི་ཕྱིར། བསྒྲུབ་བྱའི་ཆོས་ཀྱི་སྒོ་ནས་དགག་རྟགས་ཡང་དག་དང་སྒྲུབ་རྟགས་ཡང་
དག་གཉིས་ཡོད་དེ། དེ་སྒྲུབ་ཀྱི་བསྒྲུབ་བྱའི་ཆོས་མེད་དགག་ཡིན་པས་དགག་རྟགས་དང་། དེ་སྒྲུབ་ཀྱི་
བསྒྲུབ་བྱའི་ཆོས་ཀྱི་དངོས་ཤུགས་གང་རུང་ལ་སྒྲུབ་པ་འཕེན་པས་འབྲས་རང་གི་རྟགས་གཉིས་བཞག་
པའི་ཕྱིར། མཐུན་ཕྱོགས་ལ་འཇུག་ཚུལ་སྒོ་ནས་རྣམ་གཉིས་སུ་དང་ཁྱབ་བྱེད་དུ་འཇུག་པ་གཉིས་ཡོད་
དེ༑ སྒྲ་མི་རྟག་པར་སྒྲུབ་པ་ལ་རྩོལ་བྱུང་དང་བྱས་པ་ལྟ་བུ་གཉིས་ཡོད་པའི་ཕྱིར། རྒོལ་བའི་སྒོ་ནས་
གཉིས་ཡོད་དེ། རང་དོན་སྐབས་ཀྱི་དེ་དང་གཞན་དོན་སྐབས་ཀྱི་དེ་གཉིས་ཡོད་པའི་ཕྱིར
གསུམ་པ་ནི། གཞི་གྲུབ་ན་རྟགས་ཡང་དག་ཡིན་པས་ཁྱབ། དངོས་པོ་ཡིན་ན་འབྲས་རྟགས་
ཡང་དག་ཡིན་པས་ཁྱབ། གཞི་གྲུབ་ན་རང་བཞིན་གྱི་རྟགས་ཡང་དག་ཡིན་པས་ཁྱབ། གཞི་གྲུབ་ན་མ་
དམིགས་པའི་རྟགས་ཡང་དག་ཡིན་པས་ཁྱབ། མིང་མཐར་དགག་ཚིག་ཅན་གྱི་མེད་དགག་ཡིན་ན་འབྲེལ་
ཟླ་མ་དམིགས་པའི་རྟགས་ཡང་དག་ཡིན་པས་ཁྱབ། མ་ཡིན་དགག་དང་སྒྲུབ་པ་གང་རུང་ཡིན་ན་འགལ་
དམིགས་ཀྱི་རྟགས་ཡང་དག་ཡིན་པས་ཁྱབ། གཞི་གྲུབ་ན་སྒྲུབ་རྟགས་ཡང་དག་ཡིན་པས་ཁྱབ། གཞི་
གྲུབ་ན་དགག་རྟགས་ཡང་དག་ཡིན་པས་ཁྱབ། གཞི་གྲུབ་ན་དོན་སྒྲུབ་ཀྱི་རྟགས་ཡང་དག་ཡིན་པས་
ཁྱབ༑ གཞི་གྲུབ་ན་ཐ་སྙད་སྒྲུབ་ཀྱི་རྟགས་ཡང་དག་ཡིན་པས་ཁྱབ། གཞི་གྲུབ་ན་དངོས་སྟོབས་ཀྱི་
རྟགས་ཡང་དག་ཡིན་པས་ཁྱབ གཞི་གྲུབ་ན་གྲགས་པའི་རྟགས་ཡང་དག་ཡིན་པས་ཁྱབ། བྱས་པ་སྒྲ་
མི་རྟག་པར་སྒྲུབ་པའི་རྟགས་སུ་གང་ཟག་གཅིག་གིས་མ་བཀོད་ན་ཡང་བྱས་པ་སྒྲ་མི་རྟག་པར་སྒྲུབ་པའི་

ལེའུ་དང་བོའོ་མཐའ་དཔྱོད 93 གཏན་ཚིགས་ཡང་དག
རྟགས་ཡང་དག་ཡིན་པར་གནས། བྱས་པ་དེ་སྒྲུབ་ཀྱི་ཕྱི་རྒོལ་ཡང་དག་ལ་སྒྲ་མི་རྟག་པར་སྒྲུབ་པའི་
གཞན་དོན་སྐབས་ཀྱི་རྟགས་ཡང་དག་ཏུ་སོང་བའི་ཚེ་ན་བྱས་པ་སྒྲ་མི་རྟག་པར་སྒྲུབ་པའི་རང་དོན་སྐབས་
ཀྱི་རྟགས་ཡང་དག་ཡིན། བྱས་པ་གྲངས་ཅན་ལ་སྒྲ་མི་རྟག་པར་སྒྲུབ་པའི་གཏན་ཚིགས་ལྟར་སྣང་དུ་
སོང་བ་དེའི་ཚེ་ན་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་སོང༌། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཕྱི་རྒོལ་ཡང་དག་མེད་པའི་ཚེ་ན་བྱས་རྟགས་ཀྱིས་སྒྲ་མི་རྟག་བར་སྒྲུབ་པའི་ཕྱི་རྒོལ་
ཡང་དག་ཡོད། ཤེས་བྱ་ལ་ལ་རྟག་ཤེས་བྱ་ལ་ལ་མི་རྟག་ཅེས་པ་ལྟར་འདི་མིང་གཅིག་ཀྱང་དོན་ཐ་དད་
དོ༑ ༑སྒྲ་ཆོས་ཅན། མི་རྟག་སྟེ། བྱས་པ་ཡོད་པའི་ཕྱིར། ཞེས་བཀོད་པའི་ཚེ་ན། སྒྲ་མི་རྟག་པར་སྒྲུབ་
པའི་འགོད་ཚུལ་ཡིན་འགོད་ཡིན། དུ་ལྡན་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་བཀོད་
པའི་ཚེ་ན། དུ་ལྡན་ལ་མེ་ཡོད་པར་སྒྲུབ་པའི་འགོད་ཚུལ་ཡོད་འགོད་ཡིན།
བཞི་པ་སྒྲུབ་བྱེད་ནི། གཞི་གྲུབ་ན་རྟགས་ཡང་དག་ཡིན་པས་ཁྱབ་པར་ཐལ། དེ་སྒྲུབ་ཀྱི་རྟགས་
ཡང་དག་ཡིན་ན་རྟགས་ཡང་དག་ཡིན་པས་ཁྱབ་པའི་ཕྱིར། མ་ཁྱབ་ན། གཞི་གྲུབ་ན་རྟགས་ཡང་དག་
ཡིན་པས་ཁྱབ་པར་ཐལ། རྟགས་ཡང་དག་མ་ཡིན་པ་མེད་པའི་ཕྱིར། མ་གྲུབ་ན། འོ་ན། རྟགས་ཡང་
དག་མ་ཡིན་པའི་བྱས་པ་དེ་རྟགས་ཡང་དག་མ་ཡིན་པའི་སྒྲ་གང་ཟག་གི་བདག་མེད་དུ་སྒྲུབ་པའི་རྟགས་
ཡང་དག་ཡིན་པར་ཐལ། རྟགས་ཡང་དག་མ་ཡིན་པའི་བྱས་པ་ཡོད་པའི་ཕྱིར། རྟགས་ཁས། འདོད་
ན༑ རྟགས་ཡང་དག་མ་ཡིན་པའི་བྱས་པ་ཆོས་ཅན། རྟགས་ཡང་དག་ཡིན་པར་ཐལ། རྟགས་ཡང་དག་
མ་ཡིན་པའི་སྒྲ་གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་ཡིན་པའི་ཕྱིར། འཁོར་གསུམ་
ཁས༑ གོང་གི་མ་ཁྱབ་མཚམས་ཀྱི་རྩ་རྟགས་མ་གྲུབ་ན། དེ་སྒྲུབ་ཀྱི་རྟགས་ཡང་དག་ཡིན་ན་རྟགས་ཡང་
དག་ཡིན་པས་ཁྱབ་ན། དེ་སྒྲུབ་ཀྱི་འགལ་རྟགས་ཡིན་ན་འགལ་རྟགས་ཡིན་པས་ཁྱབ་པ་ཡོང་པར
ཐལ༑ དེ་སྒྲུབ་ཀྱི་རྟགས་ཡང་དག་ཡིན་ན་རྟགས་ཡང་དག་ཡིན་པས་མ་ཁྱབ་པའི་ཕྱིར། རྟགས་
ཁས༑ འདོད་ན། བྱས་པ་ཆོས་ཅན། འགལ་རྟགས་ཡིན་པར་ཐལ། སྒྲ་རྟག་པར་སྒྲུབ་པའི་འགལ་

ལེའུ་དང་པོའོ་མཐའ་དཔྱོད 96 གཏན་ཚིགས་ཡང་དག
རྟགས་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། སྒྲ་རྟག་པར་སྒྲུབ་པའི་རྟགས་ཡང་དག་ཡིན་ན་
རྟགས་ཡང་དག་ཡིན་དགོས་པའི་ཕྱིར། འདི་ལ་མ་གྲུབ་ན་སྐྱོན་མི་རྙེད་ལ། མ་ཁྱབ་ན། དེ་སྒྲུབ་ཀྱི་
རྟགས་ཡང་དག་ལ་རྟགས་ཡང་དག་གིས་ཁྱབ་པར་ཐལ། མ་ཁྱབ་པ་དེའི་ཕྱིར། ཞེས་པའི་ཟོལ་རྩོད་
གཅིག་ཡིན་ནོ། །འདོད་ན། བྱས་པ་ཆོས་ཅན། གཏན་ཚིགས་ལྟར་སྣང་ཡིན་པར་ཐལ། འདོད་པའི་
ཕྱིར༑ འདོད་ན། ཕྱོགས་ཆོས་དེ་ཆས་ཁྱབ་པ་ཡི། །གཏན་ཚིགས་ཞེས་པས་བྱས་པ་རྟགས་ཡང་ངག་
གསུམ་གྱི་མཚན་གཞིར་བསྟན་པར་ཐལ་ལོ། །གཞུང་དེ་གཏན་ཚིགས་གསུམ་མདོར་བསྟན་གྱི་གཞུང་
ཡིན་པའི་ཕྱིར། མ་ཁྱབ་ན་ཁྱབ་པར་ཐལ བྱས་པ་འབྲས་རང་མ་དམིགས་པའི་རྟ་ང་དག་གསུམ་
ག་ཡིན་པས་དེ་འཆད་པ་སྐབས་སུ་བབས་པའི་ཕྱིར་སོགས་བྱའོ། །འདོད་མི་ནུས་ཏེ། ཁྱོད་ཚུལ་གསུམ་
ཚང་བའི་གཏན་ཚིགས་མ་ཡིན་པའི་ཕྱིར། དེར་ཐལ། ཁྱོད་གཏན་ཚིགས་ལྟར་སྣང་ཡིན་པའི་
ཕྱིར༑ འཁོར་གསུམ་ཁས། ཁྱབ་སྟེ། གཏན་ཚིགས་ལྟར་སྣང་དེ་ལས་གཞན །ཞེས་གསུངས་པའི་ཕྱིར་
དང་༑ ཤཱཀྱས། གཏན་ཚིགས་གསུམ་པོ་དེ་ལས་གཞན་པ་ནི་གཏན་ཚིགས་ལྟར་སྣང་བ་ཡིན་ནོ། །ཞེས་
གསུངས་པའི་ཕྱིར། འདིས་ནི་སྒྲ་རྟག་སྒྲུབ་ཀྱི་གཏན་ཚིགས་ལྟར་སྣང་ཡིན་ཡང་དེ་སྒྲུབ་ཀྱི་གཏན་ཚིགས་
ལྟར་སྣང་མ་ཡིན་པར་ཤེས་པར་གྱིས། གཞན་ཡང་། རྟགས་ཡང་དག་ཡིན་ན་བསྒྲུབ་བྱ་ཐམས་ཅད་སྒྲུབ་
པའི་རྟགས་ཡང་དག་ཡིན་དགོས་པར་ཐལ། རྩོད་གཞི་ཁ་ཡར་བ་ཆོས་དེར་སྒྲུབ་པའི་རྟགས་ཡང་དག་
ཡིན་ན་རྟགས་ཡང་དག་ཡིན་མི་དགོས་པའི་ཕྱིར། མ་གྲུབ་ན། དེ་སྒྲུབ་ཀྱི་རྟགས་ཡང་དག་ཡིན་ན་རྟགས་
ཡང་དག་ཡིན་དགོས་པར་ཐལ། མ་གྲུབ་པ་དེའི་ཕྱིར། འདོད་ན། སྒྲ་མི་རྟག་པར་སྒྲུབ་བའི་རྟགས་ཡང་
དག་ཡིན་ན་རྟགས་ཡང་དག་ཡིན་དགོས་པར་ཐལ། འདོད་པའི་ཕྱིར། འདོད་ན། གཞི་གྲུབ་ན་རྟགས་
ཡང་དག་ཡིན་དགོས་པར་ཐལ། འདོད་པའི་ཕྱིར། འཁོར་གསུམ་ཁས། རྩ་བར་འདོད་ན། རྟགས་ཡང་
དག་མི་སྲིད་པར་ཐལ། འདོད་པའི་ཕྱིར། མ་ཁྱབ་ན། བསྒྲུབ་བྱ་ཐམས་ཅད་བསྒྲུབ་བྱ་ཐམས་ཅད་སྒྲུབ་
པའི་རྟགས་ཡང་དག་ཡིན་པར་ཐལ། མ་ཁྱབ་པ་དེའི་ཕྱིར། དེ་ལྟ་བུ་སོགས་ལུང་རིགས་དང་འབྲེལ་བར་

ལེའུ་དང་བོའོ་མཐའ་དཔྱོད། 97
གཏན་ཚིགས་ཡང་དག
འཕེན་ཤེས་པར་བྱའོ། །དངོས་པོ་ཡིན་ན་འབྲས་རྟགས་ཡང་དག་ཡིན་པས་ཁྱབ་པར་ཐལ། དེ་སྒྲུབ་ཀྱི་
འབྲས་རྟགས་ཡང་དག་ཡིན་ན་འབྲས་རྟགས་ཡང་དག་ཡིན་པས་ཁྱབ་པའི་ཕྱིར། མ་ཁྱབ་ན། དངོས་པོ་
ཡིན་ན་འབྲས་རྟགས་ཡང་དག་ཡིན་པས་ཁྱབ་པར་ཐལ། འབྲས་རྟགས་ཡང་དག་མ་ཡིན་པའི་དངོས་པོ་
མེད་པའི་ཕྱིར། མ་གྲུབ་ན། དེ་འདྲའི་དངོས་པོ་དེ་འབྲས་རྟགས་ཡང་དག་མ་ཡིན་པའི་སྒྲ་རང་རྒྱུ་ལས་
སྐྱེས་པར་སྒྲུབ་པའི་འབྲས་རྟགས་ཡང་དག་ཡིན་པར་ཐལ། འབྲས་རྟགས་ཡང་དག་མ་ཡིན་པའི་དངོས་
པོ་ཡོད་པའི་ཕྱིར། འདོད་ན། དེ་འདྲའི་དངོས་པོ་ཆོས་ཅན། འབྲས་རྟགས་ཡང་དག་ཡིན་པར་ཐལ། ངེ་
སྒྲུབ་ཀྱི་འབྲས་རྟགས་ཡང་དག་ཡིན་པའི་ཕྱིར། སོགས་འདྲ། རྩ་རྟགས་མ་གྲུབ་ན། དངོས་པོ་ཡིན་ན་
རང་རྒྱུ་སྔོན་སོང་སྒྲུབ་ཀྱི་འབྲས་རྟགས་ཡང་དག་ཡིན་པས་མ་ཁྱབ་པར་ཐལ མ་གྲུབ་པ་དེའི་
ཕྱིར༑ འདོད་ན། དངོས་པོ་ཡིན་ན་རང་རྒྱུ་སྔོན་སོང་ཡིན་པས་མ་ཁྱབ་པར་ཐལ་བ་དང༌། རང་རྒྱུ་སྔོན་
སོང་སྒྲུབ་ཀྱི་རྟགས་ཡང་དག་དུ་མ་མེད་པར་ཐལ་ལོ། །འདོད་པའི་ཕྱིར་སོགས། གཞན་ཡང་འབྲས་
རྟགས་ཡང་དག་ལ་ལྔ་ལས་ཆེས་མང་བ་འཇོག་མི་ཐུབ་པར་ཐལ། དངོས་པོ་ཡིན་ན་འབྲས་རྟགས་ཡང་
དག་ཡིན་མི་དགོས་པའི་ཕྱིར། འདོད་ན། སྡེ་བདུན་རྒྱན་ལས། འདི་དག་ཀྱང་ཕྱི་རྒོལ་གྱི་ཤེས་འདོང་
དང་སྔ་རྒོལ་གྱི་དཔག་འདོད་ཀྱི་དབང་གིས་རྟགས་ཀྱི་འགོད་ཚུལ་ཇི་ལྟར་འབྱུང་བ་དང་མཐུན་པར་ཐ་སྙད་
བྱས་པ་ཙམ་ཡིན་གྱི། ཤེས་འདོད་དང་དཔག་འདོད་ཀྱི་དབང་གིས་རྟགས་ཀྱི་འདོད་ཚུལ་མཐའ་ཡས་པའི་
ཕྱིར༑ འབྲས་རྟགས་ཀྱི་འགོད་ཚུལ་གྱི་རིགས་ཇི་སྐད་བཤད་པ་འདི་དག་ཏུ་གྲངས་ངེས་པ་ནི་མིན་ཏེ་ཞེས་
གསུངས་པ་མི་འཐད་པར་ཐལ་ལོ། །འབྲས་རྟགས་ཡང་དག་གི་འགོད་ཚུལ་གྱི་རིགས་མཐའ་ཡས་པ་མ་
ཡིན་པའི་ཕྱིར་ཏེ། དངོས་པོ་ཡིན་ན་འབྲས་རྟགས་ཡང་དག་ཡིན་མི་དགོས་པའི་ཕྱིར། འཁོར་
གསུམ། རྒྱས་པར་འོག་ཏུ་སྤྲོ། འདི་ཡང་བློ་གྲོས་ཡངས་པ་རྣམས་ལ་རིགས་པའི་སྒོ་བརྒྱ་ཕྱེ་བ་ཡིན་
ནོ། ༑གཞི་གྲུབ་ན། རང་བཞིན་གྱི་རྟགས་ཡང་དག་ཡིན་པས་ཁྱབ་པར་ཐལ། དེ་སྒྲུབ་ཀྱི་རང་བཞིན་གྱི་
རྟགས་ཡང་དག་ཡིན་ན་རང་བཞིན་གྱི་རྟགས་ཡང་དག་ཡིན་དགོས་པའི་ཕྱིར། མ་ཁྱབ་ན། སྔར་རྟགས་

98 གཏན་ཚིགས་ཡང་དགལེའུ་དང་པོའོ་མཐའ་དཔྱོད།
ཡང་དག་གི་རིགས་པ་ལྟར་འགྲེས་ལ་སྒྲུབས་ཤིག རྩ་རྟགས་མ་གྲུབ་ན། རང་བཞིན་གྱི་རྟགས་ཡང་
དག་མི་སྲིད་པར་ཐལ། སྒྲ་ལྟ་བུའི་རྩོད་གཞི་དེ་མ་ཡིན་དགག་དང་སྒྲུབ་པ་གང་རུང་གི་རིགས་ཀྱི་ཆོས་
དེར་སྒྲུབ་པའི་དེ་སྒྲུབ་ཀྱི་ཆོས་དང་རང་བཞིན་གཅིག་པའི་རྟགས་ཡང་དག་ཡིན་ན་རང་བཞིན་གྱི་རྟགས་
ཡང་དག་ཡིན་པས་མ་ཁྱབ་པའི་ཕྱིར་ཏེ། གཞི་གྲུབ་ན་རང་བཞིན་གྱི་རྟགས་ཡང་དག་ཡིན་པས་མ་ཁྱབ་
པའི་ཕྱིར། རྟགས་ཁས། འཁོར་གསུམ། འདོད་ན། གཏན་ཚིགས་དེ་ནི་རྣམ་གསུམ་ཉིད། །ཅེས་
གསུངས་པ་མི་འཐད་པར་ཐལ། འདོད་པའི་ཕྱིར། གཞན་ཡང་། རང་འགྲེལ་ལས། དེ་དག་ནི་འབྲས་
བུ་དང་རང་བཞིན་དང་མ་དམིགས་པའི་མཚན་ཉིད་ཅན་གྱི་གཏན་ཚིགས་གསུམ་ཡིན་ཏེ། དཔེར་ན་དུ་བ་
ལས་ནི་འདི་ན་མེ་ཡོད་དོ། །ཤྀ་ཤ་བ་ཡིན་པའི་ཕྱིར། འདི་ནི་ཤིང་ཡིན་ནོ་ཞེས་གསུངས་པ་འདིས་ཤྀ་ཤ་
བ་སྟེ་ཨ་ཀ་རུ་དེ་བྲག་རྫོང་གི་ཨ་ཀ་རུ་ཤིང་དུ་སྒྲུབ་པའི་རང་བཞིན་གྱི་རྟགས་ཡང་དག་གི་མཚན་གཞིར་
བཤད་མི་རིགས་པར་ཐལ། དེ་སྒྲུབ་ཀྱི་རང་བཞིན་གྱི་རྟགས་ཡང་དག་ལ་རང་བཞིན་གྱི་རྟགས་ཡང་ངག་
གིས་མ་ཁྱབ་པའི་ཕྱིར། སོགས་ལུང་སོ་སོར་སྦྱོར། གཞི་གྲུབ་ན་མ་དམིགས་པའི་རྟགས་ཡང་དག་ཡིན་
པས་ཁྱབ་པར་ཐལ། གཞི་གྲུབ་ན་དེ་སྒྲབ་ཀྱི་མ་དམིགས་པའི་རྟགས་ཡང་དག་ཡིན་པས་ཁྱབ་པའི་
ཕྱིར༑ མ་ཁྱབ་ན་སྔར་གྱི་རིགས་པ་བསྒྲེ། མ་གྲུབ་ན། དེར་ཐལ། རྒྱུ་ལྡན་དང་དངོས་པོ་དང་ཤེས་བྱ་ངང་
བརྗོད་པར་བྱ་བ་གང་རུང་ཡིན་ན། རྩོད་གཞི་གཅིག་ཆོས་ཀྱི་བདག་མེད་ལྟ་བུའི་མེད་དགག་ཅིག་བསྒྲུབ་
བྱའི་ཆོས་སུ་བྱས་པ་དེར་སྒྲུབ་པའི་མ་དམིགས་པའི་རྟགས་ཡང་དག་ཡིན་པས་ཁྱབ་པའི་ཕྱིར། ངེར་
ཐལ༑ དཔེར་ན་ཤེས་བྱ་དེ་ས་སོགས་འབྱུང་བ་ཆོས་ཀྱི་བདག་མེད་དུ་སྒྲུབ་པའི་མ་དམིགས་པའི་རྟགས་
ཡང་དག་ཡིན་ལ། དེ་བཞིན་དུ་དངོས་པོ་དང་བརྗོད་བྱ་དང་རྒྱུ་ཅན་སོགས་རེ་རེ་ནས་ཡིན་པ་བཞིན་ཡིན་
པའི་ཕྱིར། དེར་ཐལ ཤེས་བྱ་དེ་ས་སོགས་འབྱུང་བ་དོན་དམ་པར་གཟུང་འཛིན་ཐ་དད་དུ་མེང་པར་སྒྲུབ་
པའི་རྟགས་ཡང་དག་ཡིན་པའི་ཕྱིར་ཏེ། ཤེས་བྱ་དེ་ས་སོགས་འབྱུང་བ་ཆོས་ཅན། དོན་དམ་པར་གཟུང་
འཛིན་གཉིས་སུ་མེད་དེ ཤེས་བྱ་ཡིན་པའི་ཕྱིར། དཔེར་ན། ཤེས་པ་བཞིན་ཞེས་པའི་སྦྱོར་བ་སྐོར

99ལེའུ་དང་པོའོ་མཐའ་དཔྱོད། གཏན་ཚིགས་ཡང་དག
གཅིག་གི་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། དབུ་མ་སྙིང་པོ་ལས། འདིར་ནི་ས་ལ་སོགས་པ་
དག །དོན་དམ་པར་ན་འབྱུང་བ་ཡི། །ངོ་བོ་ཉིད་མིན་བྱས་ཕྱིར་དང༌། །རྒྱུ་ལྡན་སོགས་ཕྱིར་ཤེས་པ་
བཞིན། །ཞེས་དང༌། རྟོག་གེ་འབར་བ་ལས་ཀྱང་། གང་དང་གང་རྒྱུ་དང་ལྡན་པ་ཉིད་དང༌། ངངོས་པོ་
ཉིད་དང་། ཤེས་བྱ་ཉིད་དང་། བརྗོད་པར་བྱ་བ་ཉིད་ལ་སོགས་པ་ཡིན་པ་དེ་དང་དེ་ནི། འབྱུང་བའི་ངོ་བོ་
ཉིད་མ་ཡིན་ཏེ། དཔེར་ན། ཤེས་པ་བཞིན་ནོ། །དེ་བཞིན་དུ་ས་ལ་སོགས་པ་དག་ཀྱང་དོན་དམ་པར་ན་
འབྱུང་བའི་ངོ་བོ་ཉིད་མ་ཡིན་ནོ་ཞེས་བྱ་བར་སྦྱོར་ཞེས་གསུངས་པའི་ཕྱིར་དང་། འདི་དག་གི་རིགས་པ་
གོང་འོག་ཕན་ཚུན་སྒྲེ་ཤེས་པར་བྱ་ལ། འདི་དག་ལ་རིགས་པ་མི་འདྲ་བ་རེ་དཔེར་བཀོད་ན། འབྲེལ་ཟླ་
མ་དམིགས་པའི་རྟགས་དང་འགལ་དམིགས་ཀྱི་རྟགས་དང་སྒྲུབ་རྟགས་དགག་རྟགས་རྣམས་སྔ་མ་
གསུམ་གྱིས་ལེགས་པར་གྲུབ་ཟིན། གཞི་གྲུབ་ན་དོན་སྒྲུབ་ཀྱི་རྟགས་ཡང་དག་ཡིན་པས་ཁྱབ་པར་
ཐལ། གཞན་དོན་བསྒྲུབ་བྱ་ཡང་དག་ལྟ་བུ་ཁྱོད་ཀྱིས་རྟགས་ཡང་དག་ཙམ་ཡང་མ་ཡིན་པར་འདོད་པ་
ཡང་དོན་སྒྲུབ་ཀྱི་རྟགས་ཡང་དག་གང་ཞིག ཁྱོད་ཀྱིས་རྟགས་ཡང་དག་མ་ཡིན་པར་བསམ་པའི་གང་
ཟག་གི་བདག་མེད་ཀྱང་དོན་སྒྲུབ་ཀྱི་རྟགས་ཡང་དག་ཡིན་ན་གཞན་ལ་ལྟ་ཅི་སྨོས་པའི་ཕྱིར། དང་པོ་མ་
གྲུབ་ན། གཞན་དོན་བསྒྲུབ་བྱ་ཡང་དག་ཆོས་ཅན། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་མ་ཡིན་པར་
ཐལ།༑ དོན་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། སྒྲ་ངང་མི་རྟག་
པའི་ཚོགས་དོན་གང་ཟག་གི་བདག་ཚད་མས་མ་དམིགས་པར་སྒྲུབ་པའི་དོན་སྒྲུབ་ཀྱི་རྟགས་ཡང་དག་
ཡིན་པའི་ཕྱིར་ཏེ། དེ་སྒྲུབ་ཀྱི་ཚུལ་གསུམ་གང་ཞིག གང་ཟག་གི་བདག་ཚད་མས་མ་དམིགས་པ་ངེ་
མཚན་ཉིད་ཡིན་པའི་ཕྱིར། འཁོར་གསུམ། རྟགས་སོ་སོ་ནས་སྒྲུབ་སླ། མ་ཁྱབ་ན་ཁྱབ་པར་ཐལ།
སྒྲུབ་ཀྱི་བསྒྲུབ་བྱའི་ཆོས་ལ་མཚན་ཉིད་གང་རུང་ཞིག་བཀོད་པའི་དེ་སྒྲུབ་ཀྱི་རྟགས་ཡང་དག་ཡིན་ན་དོན་
སྒྲུབ་ཀྱི་རྟགས་ཡང་དག་ཡིན་དགོས་པའི་ཕྱིར། རྩ་རྟགས་གཉིས་པ་མ་གྲུབ་ན། གང་ཟག་གི་བདག་མེང་
ཀྱང་དོན་སྒྲུབ་ཀྱི་རྟགས་ཡང་དག་ཡིན་པར་ཐལ། དེ་སྐྱེས་བུ་ཆོས་ཀྱི་བདག་ཚང་མས་མ་དམིགས་པར་

100ལེའུ་དང་པོའོ་མཐའ་དཔྱོད། གཏན་ཚིགས་ཡང་དག
སྒྲུབ་པའི་དོན་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འཁོར་གསུམ། རྟགས་དེར་ཐལ། དེ་སྒྲུབ་ཀྱི་
ཚུལ་གསུམ་ཡིན་པའི་ཕྱིར། སོགས་སྔ་མ་ལྟར་རོ། །གཞི་གྲུབ་ན་ཐ་སྙད་སྒྲུབ་ཀྱི་རྟགས་ཡང་དག་གིས་
ཁྱབ་པར་ཐལ། སྒྲ་ཆོས་ཅན། རྟག་པར་ཐལ། མ་བྱས་པའི་ཕྱིར། ཞེས་པའི་ཐལ་འགྱུར་ཡང་ཐ་སྙད་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། རྟག་པར་ཐལ། མ་བྱས་པའི་ཕྱིར་
ཞེས་པའི་ཐལ་འགྱུར་ལ་དབྱེ་ན་ཕྱི་ནང་གང་ཟག་དུ་མའི་ངག་གི་ཐལ་འགྱུར་དེ་འདྲ་མེད་པར་ཐལ དེ་
འདྲའི་ཐལ་འགྱུར་ཐ་སྙད་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། མ་ཁྱབ་ན། དེ་འདྲའི་ཐལ་འགྱུར་
ཆོས་ཅན། ཐ་སྙད་སྒྲུབ་ཀྱི་རྟགས་ཡང་དག་ཡིན་པར་ཐལ། དེ་འདྲའི་ཐལ་འགྱུར་དེ་སློབ་དཔོན་དབྱིག་
གཉེན་གྱིས་བཀོད་པའི་སྒྲ་ཆོས་ཅན། རྟག་པར་ཐལ། མ་བྱས་པའི་ཕྱིར་ཞེས་པའི་ཐལ་འགྱུར་མི་རྟག་
པར་སྒྲུབ་པའི་ཐ་སྙད་སྒྲུབ་ཀྱི་རྟགས་ཡང་དག་ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་ཚུལ་གསུམ་
གང་ཞིག མི་རྟག་པ་མཚོན་བྱ་ཡིན་པའི་ཕྱིར། འཁོར་གསུམ་ཁས། བྱས་པ་ལ་ཁོ་ན་རེ དེ་འདྲའི་ཐལ་
འགྱུར་ཆོས་ཅན། ཁྱོད་ཀྱི་རྟགས་གྲུབ་པར་ཐལ། ཁྱོད་རྟགས་ཡང་དག་ཡིན་པའི་ཕྱིར་ན་མ་ཁྱབ། འོ་
ན༑ སྒྲ་རྟག་པར་ཐལ་ཞེས་ཐལ་བ་ཙམ་བཀོད་པའི་ཐལ་འགྱུར་ཆོས་ཅན། ཁྱོད་ཀྱི་རྟགས་གྲུབ་པར་
ཐལ༑ ཁྱོད་རྟགས་ཡང་དག་ཡིན་པའི་ཕྱིར། འཁོར་གསུམ། རྟགས་སྔར་བཞིན། བྱས་པ་ལ་ཁོ་ན་
རེ༑ ཐལ་འགྱུར་སྔ་མ་ཆོས་ཅན། ཁྱོད་ཀྱི་རྟགས་གྲུབ་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་
གྲུབ་པའི་ཕྱིར་ན་མ་ཁྱབ་སྟེ། ཐལ་འགྱུར་དེ་དེ་སྒྲུབ་ཀྱི་རྟགས་སུ་བཀོད་པའི་རྟགས་གྲུབ་པ་དང་ཐལ་
འགྱུར་རང་གི་རྟགས་གྲུབ་པ་གཉིས་དོན་མི་གཅིག་པའི་ཕྱིར་རོ། །འཁོར་གསུམ། དེས་དངོས་སྟོབས་ཀྱི་
རྟགས་ཡང་བསྒྲུབས་ཟིན་ཏེ། སྒྲ་བདག་མེད་དུ་སྒྲུབ་པ་དང་། མི་རྟག་པར་སྒྲུབ་པའི་རྟགས་གང་རུང་
ཡིན་ན་དེ་སྒྲུབ་ཀྱི་དངོས་སྟོབས་ཀྱི་རྟགས་ཡང་དག་ཡིན་དགོས་པའི་ཕྱིར་ཏེ། སྒྲ་བདག་མེད་དང་མི་རྟག་
པ་གཉིས་དངོས་སྟོབས་རྗེས་དཔག་གི་གཞལ་བྱ་ཡིན་པའི་ཕྱིར་རོ། །སོགས། གཞི་གྲུབ་ན་གྲགས་
རྟགས་ཡང་དག་ཡིན་པས་ཁྱབ་པར་ཐལ། གང་ཟག་གི་བདག་མེད་ཡང་བུམ་པ་ཀ་བ་ཞེས་པའི་སྒྲས་

ལེའུ་དང་པོའོ་མཐའ་དཔྱོད། 101
གཏན་ཚིགས་ཡང་དག
བརྗོད་རུང་དུ་སྒྲུབ་པའི་གྲགས་རྟགས་ཡང་དག་ཡིན་པས་ན་གཞན་ལ་ལྟ་ཅི་སྨོས་པའི་ཕྱིར། བྱས་པ་སྒྲ་
མི་རྟག་པར་སྒྲུབ་པའི་རྟགས་སུ་ཕྱི་རྒོལ་གཅིག་གིས་མ་བཀོད་ན་ཡང་བྱས་པ་སྒྲ་མི་རྟག་པར་སྒྲུབ་པའི་
རྟགས་ཡང་དག་ཡིན་པར་ཐལ། བྱས་པ་དུས་ཀུན་ཏུ་སྒྲ་མི་རྟག་པར་སྒྲབ་པའི་རྟགས་ཡང་དག་ཡིན་པའི་
ཕྱིར། དེར་ཐལ། བྱས་པ་འགོག་པའི་ཚེ་ན་ཡང་བྱས་པ་སྒྲ་མི་རྟག་པར་སྒྲུབ་པ་ལ་དུས་ཀྱི་ཁྱད་པར་མ་
བྱས་པ་འགོད་པ་ཡིན་པའི་ཕྱིར། འདི་ལ་ཞིབ་ཆ་ཞིག་འོག་ཏུ་བྱའོ། །ཁོ་ན་རེ། དུས་ཀུན་ཏུ་བྱས་པ་སྒྲ་
མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་ཐལ། བྱས་པ་སྒྲ་མི་རྟག་པར་སྒྲུབ་པའི་གཏན་
ཚིགས་ལྟར་སྣང་དུ་སོང་བའི་དུས་ཡོད་པའི་ཕྱིར་ན་མ་ཁྱབ་སྟེ། དུས་དེ་གཉིས་མི་འགལ་བའི་ཕྱིར་
ཏེ༑ རྒོལ་བའི་དབང་གིས་བྱས་པ་ལྟ་བུའི་རྟགས་ཡང་དག་གཅིག་ཕྱི་རྒོལ་གཅིག་ལ་དེ་སྒྲུབ་ཀྱི་ཡང་དག་
དང་ལྟར་སྣང་དུ་སོང་བ་འགལ་ཡང་། ཕྱི་རྒོལ་ཐ་དད་པ་དག་དང་ལྟར་སྣང་སོ་སོར་སོང་བའི་
དུས་འགལ་མི་དགོས་པའི་ཕྱིར། འདིས་རང་དོན་སྐབས་དང་གཞན་དོན་གྱི་རྟགས་མི་འགལ་པར་སོང་
ཚུལ་ཤེས་པར་གྱིས། སྒྲ་ཆོས་ཅན། མི་རྟག་སྟེ། བྱས་པ་ཡོད་པའི་ཕྱིར། ཞེས་བཀོད་པའི་ཚེ་ན་སྒྲ་མི་
རྟག་པར་སྒྲུབ་པའི་འགོད་ཚུལ་ཡིན་འགོད་ཡིན་པར་ཐལ། དེའི་ཚེ་ཡིན་འགོད་དང་ཡོད་འགོད་གང་རུང་
གང་ཞིག ཡོད་འགོད་མ་ཡིན་བའི་ཕྱིར། དང་པོ་གྲུབ་སྟེ། བདག་མེད་ཡིན་པའི་ཕྱིར། གཉིས་པ་མ་
གྲུབ་ན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། ཁྱོད་བྱས་པ་
དང་གཅིག་ཡིན་པའི་ཕྱིར། འདོད་ན། རི་བོ་རྭ་ཆོས་ཅན། མི་རྟག་པ་ཡིན་པར་ཐལ། དེ་ལྟར་བཀོད་པའི་
ཚེ་ན་བྱས་པ་ཡོད་པའི་ཕྱིར། འཁོར་གསུམ་ཁས། མ་ཁྱབ་ན། ཡོད་འགོད་ཡིན་པར་བུད། དུ་ལྡན་ལ་
ལ་ཆོས་ཅན། མེ་ཡོད་དེ། དུ་བ་ཡིན་པའི་ཕྱིར་ཞེས་བཀོད་པའི་ཚེ་དུ་བའི་རྟགས་ཀྱིས་དུ་ལྡན་ལ་མེ་ཡོད་
པར་སྒྲུབ་པའི་འགོད་ཚུལ་ཡོད་འགོད་ཡིན་པར་ཐལ། དེའི་ཚེ་ཡིན་འགོད་དང་ཡོད་འགོད་གང་རུང་གང་
ཞིག ཡིན་འགོད་མ་ཡིན་པའི་ཕྱིར། དང་པོ་སླ། གཉིས་པ་མ་གྲུབ་ན། དེའི་ཚེ་དུ་བ་ཆོས་ཅན ཁྱོད་དུ་
ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་ཡིན་པར་ཐལ། ཁྱོད་དུ་བ་དང་གཅིག་ཡིན་བའི་

ལེའུ་དང་པོའོ་མཐའ་དཔྱོད། 102 གཏན་ཚིགས་ཡང་དག
ཕྱིར༑ འདོད་ན། དུ་ལྡན་ལ་ཆོས་ཅན། དུ་བ་མ་ཡིན་པར་ཐལ། ལ་ཡིན་པའི་ཕྱིར། འདོད་ན། དུ་བའི་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་འགོད་ཚུལ་ཡིན་འགོད་དང་། རྟགས་ཡང་དག་ཡིན་པ་
འབུད་པས་དངོས་འགལ་ལོ།
གསུམ་པ་རྩོད་སྤོང་ལ་ཁོ་ན་རེ། དེ་སྒྲུབ་ཀྱི་རྟགས་ཡང་དག་ཡིན་ན་རྟགས་ཡང་དག་ཡིན་
དགོས་པར་ཐལ། དམ་བཅའ་འཐད་པའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་རྟགས་ཡང་དག་
ཡིན་ན་དེ་སྐབ་ཀྱི་རྟགས་ཡང་དག་ཡིན་དགོས་པར་ཐལ། དེ་སྒྲུབ་ཀྱི་རྟགས་ཡང་དག་ཡིན་ན་བསླབ་བྱ་
ཐམས་ཅད་སྒྲུབ་མི་དགོས་པའི་ཕྱིར། འདོད་ན། སྒྲ་རྟག་པར་སྒྲུབ་པའི་གཏན་ཚིགས་ལྟར་སྣང་ཡིན་ན་དེ་
སྒྲུབ་ཀྱི་གཏན་ཚིགས་ལྟར་སྣང་ཡིན་དགོས་པར་ཐལ། སྒྲ་མི་རྟག་བར་སྒྲུབ་པའི་རྟགས་ཡང་དག་ཡིན་ན་
དེ་སྒྲུབ་ཀྱི་རྟགས་ཡང་དག་ཡིན་དགོས་པའི་ཕྱིར་ན་མ་ཁྱབ། འདོད་ན། བྱས་པ་ཆོས་ཅན། དེར་
ཐལ༑ དེའི་ཕྱིར། འཁོར་གསུམ་ཁས། འདོད་ན། བྱས་པ་ཆོས་ཅན། ཚུལ་གསུམ་མ་ཡིན་པར་ཐལ་
ལོ༑ ༑འདོད་པའི་ཕྱིར། དེས་ན་མ་ཁྱབ་མཚམས་ལ་མ་ཁྱབ་པར་ཐལ། སྒྲ་མི་རྟག་པར་སྒྲུབ་པའི་གཏན་
ཚིགས་ལྟར་སྣང་ཡིན་ཡང་དེ་སྒྲུབ་ཀྱི་གཏན་ཚིགས་ལྟར་སྣང་ཡིན་མི་དགོས་པ་ནི་གཙོ་ཆེ་ཆུང་དབང་
གིས་ཡིན་པའི་ཕྱིར། དེར་ཐལ། དཔེར་ན ཁྱོད་ཡང་ཡིན་མེད་ངེས་ཀྱང་ཡིན་པ་བཞག་ཆོག་ན་ཁྱོད་
མེད་ངེས་ཡིན་མི་དགོས་ལ། ཁྱོད་ཀྱང་ཡིན་ཡོད་པ་ཡང་ཡིན་པའི་གཞི་མཐུན་པ་ཡོད་ན་ཁྱོད་ཡོད་པ་
ཡིན་པས་ཁྱབ་པ་ནི་གཙོ་ཆེ་ཆུང་དབང་གིས་བཞག་པ་བཞིན་ཡིན་པའི་ཕྱིར། དེར་ཐལ། སྒྲ་མི་རྟག་པར་
སྒྲུབ་པ་ལ་ཚད་མ་ཡོད་སྒྲ་རྟག་པར་སྒྲུབ་ལ་ཚད་མ་མེད་པའི་ཕྱིར། ཁྱབ་སྟེ། འདི་ཉིད་ལས། གང་ལ་
རྒྱབ་བརྟེན་ཚད་མ་ཡོད། །དེ་ནི་གཞན་ལ་གནོད་བྱེད་འགྱུར། །ཞེས་གསུངས་པའི་རིགས་ལམ་ཆེན་པོ་
ཡིན་པའི་ཕྱིར། ཡང་ཁོ་ན་རེ། གཞི་གྲུབ་ན་རྟགས་ཡང་དག་ཡིན་པས་མ་ཁྱབ་པར་ཐལ། རྟགས་ཡང་
དག་གི་ལོག་ཕྱོགས་གཏན་ཚིགས་ལྟར་སྣང་ཡོད་པའི་ཕྱིར་ན་མ་ཁྱབ། འོ་ན། མེད་པ་ཡོད་པར་
ཐལ༑ ཡོད་པའི་ལོག་ཕྱོགས་མེད་པ་ཡོད་པའི་ཕྱིར། ཁྱབ་པ་ཁས། ཁོ་ན་རེ། རྟགས་ཡང་དག་གི་ལོག་

ལེའུ་དང་པོའོ་མཐའ་དཔྱོད། 103
གཏན་ཚིགས་ཡང་དག
ཕྱོགས་གཏན་ཚིགས་ལྟར་སྣང་ཁོ་ཁོ་རང་ཡིན་པར་ཐལ། དེ་ཡོད་པའི་ཕྱིར། འདོད་ན། རྟགས་ཡང་
དག་གི་ལོག་ཕྱོགས་གཏན་ཚིགས་ལྟར་སྣང་ཆོས་ཅན། རྟགས་ཡང་དག་གི་ལོག་ཕྱོགས་ཡིན་པར་
ཐལ༑ འདོད་པའི་ཕྱིར་ན་མ་ཁྱབ། འདོད་ན། རྟགས་ཡང་དག་གི་གོལ་ས་མ་ཡིན་པར་ཐལ། རྟགས་
ཡང་དག་ཡིན་པའི་ཕྱིར་ཏེ། གཞི་གྲུབ་པའི་ཕྱིར། ཡང་རྟོག་གེའི་དབང་པོ་ཁ་ཅིག་ན་རེ། བསྒྲུབ་བྱ་ཡང་
དག་ཡིན་ན་རྟགས་ཡང་དག་འགོད་པ་སྐབས་སུ་བབས་པའི་གང་ཟག་གིས་རྟོགས་པས་ཁྱབ་པར་
ཐལ། རྟགས་ཡང་དག་ཡིན་ན་རྟགས་ཡང་དག་འགོད་པ་སྐབས་སུ་བབས་པའི་གང་ཟག་གིས་རྟོགས་
པས་ཁྱབ་པའི་ཕྱིར་ན། ཁ་ཅིག་མ་ཁྱབ་ཟེར་ན་སོང་། བསྒྲུབ་བྱ་ཡང་དག་ཡིན་ན་རྟགས་ཡང་དག་འགོད་
པ་སྐབས་བབས་ཀྱི་གང་ཟག་གི་ཚད་མས་རྟོགས་པས་ཁྱབ་པར་ཐལ རྟགས་ཡང་དག་འགོད་པ་སྐབས་
བབས་ཀྱི་གང་ཟག་གི་ཚད་མས་མ་རྟོགས་པ་མེད་པའི་ཕྱིར། མ་གྲུབ་ན། དེའི་ཚད་མས་མ་གྲུབ་པའི་
ཡོད་བ་ཁོ་ཁོ་རང་དུ་ཐལ། དེ་ཡོད་བའི་ཕྱིར། འདོད་ན། དེའི་ཚད་མས་མ་གྲུབ་པ་ཆོས་ཅན། དེའི་ཚད་
མས་གྲུབ་པར་ཐལ། རྟགས་ཡང་དག་ཡིན་པའི་ཕྱིར། འཁོར་གསུམ་ཁས། རྩ་རྟགས་མ་གྲུབ་བྱས་པ་
ལ་ཁོ་ན་རེ། རྩ་རྟགས་དེར་ཐལ། རྟགས་ཡང་དག་འགོད་པ་སྐབས་སུ་བབས་པའི་གང་ཟག་གི་ཚད་
མས་མ་རྟོགས་པ་ཡོད་པའི་ཕྱིར་ན་ཤིན་ཏུ་མ་ཁྱབ། དེའི་ཚད་མས་མ་གྲུབ་པ་ཁོ་ཁོ་རང་དུ་ཐལ། མ་ཁྱབ་
པ་དེའི་ཕྱིར། འདོད་ན། རྟགས་ཡང་དག་འགོད་པ་སྐབས་སུ་བབས་པའི་གང་ཟག་གི་ཚད་མས་མ་གྲུབ་
པ་ཆོས་ཅན། རྟགས་ཡང་དག་འགོད་པ་སྐབས་སུ་བབ་པའི་གང་ཟག་གི་ཚད་མས་རྟོགས་པར་
ཐལ༑ ཁྱོད་རྟགས་ཡང་དག་འགོད་པ་སྐབས་སུ་བབ་པའི་གང་ཟག་གི་ཚད་མས་མ་གྲུབ་པའི་བྱས་པ་
གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་གི་ཚད་
མས་གྲུབ་པའི་ཕྱིར་ན་འདིར་མ་ཁྱབ་པ་ཁོ་ན། རྟགས་གྲུབ་སྟེ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། མ་ཁྱབ་མཚམས་ལ་འོ་ན། བྱས་པ་གང་ཡང་རུང་བ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་
སྐབས་བབས་ཀྱི་གང་ཟག་ཡིན་ན། བྱས་པ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་སྐབས་བབས་ཡིན་

104ལེའུ་དང་པོའོ་མཐའ་དཔྱོད། གཏན་ཚིགས་ཡང་དག
དགོས་པར་ཐལ། རྟགས་ཡང་དག་འགོད་པ་སྐབས་བབས་ཀྱི་གང་ཟག་གི་ཚད་མས་མ་གྲུབ་པའི་གཞལ་
བྱ་དེ་སྒྲུབ་ཀྱི་རྟགས་ཡང་དག་ཏུ་འགོད་པ་སྐབས་བབས་ཀྱི་གང་ཟག་ཡིན་ན། རྟགས་ཡང་དག་དེ་སྒྲུབ་
ཀྱི་རྟགས་ཡང་དག་ཏུ་འགོད་པ་སྐབས་བབས་ཀྱི་གང་ཟག་ཡིན་དགོས་པའི་ཕྱིར། མ་གྲུབ་ན་དངོས་སུ་
འགལ་ལ། དེར་ཐལ། སྔ་མའི་ཚད་མས་ངེས་ན་ཕྱི་མའི་ཚད་མས་ངེས་པས་ཁྱབ་པའི་ཕྱིར། རྟགས་
ཁས༑ རྩ་བར་འདོད་ན། དོན་བྱེད་ནུས་པའི་རྟགས་ཀྱིས་སྒྲ་བྱས་པར་སྒྲུབ་པའི་རྟགས་ཡང་དག་འགོད་པ་
སྐབས་བབས་ཀྱི་གང་ཟག་ཡིན་ན་བྱས་པ་སྒྲ་བྱས་པར་སྒྲུབ་པའི་རྟགས་ཡང་དག་འགོད་པ་་སྐབས་བབས་
ཡིན་དགོས་པར་ཐལ། འདོད་པའི་ཕྱིར། འཁོར་གསུམ་ཁས། འདོད་ན། དོན་བྱེད་ནུས་པའི་རྟགས་
ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་ཆོས་ཅན། ཁྱོད་སྒྲའི་སྟེང་དུ་བྱས་བ་ངེས་དགོས་ཀྱི་གང་ཟག་མ་ཡིན་
པར་ཐལ། ཁྱོད་བྱས་བ་བྱས་པར་ཚད་མས་ངེས་པའི་གང་ཟག་ཡིན་པའི་ཕྱིར། རྟགས་ཁས། འཁོར་
གསུམ་དང་མ་གྲུབ་ན། དེ་ཆོས་ཅན། རྟགས་དེར་ཐལ། ཁྱོད་བྱས་པ་དེ་སྒྲུབ་ལ་རྟགས་ཡང་དག་ཏུ་
འགོད་པ་སྐབས་བབས་ཀྱི་གང་ཟག་ཡིན་པའི་ཕྱིར། རྟགས་སོང༌། དེར་ཐལ། ཁྱོད་དོན་བྱེད་ནུས་པ་དེ་
སྒྲུབ་ཀྱི་རྟགས་ཡང་དག་ཏུ་འགོད་པ་སྐབས་བབས་ཀྱི་གང་ཟག་ཡིན་པའི་ཕྱིར། ཁྱབ་པ་ཁས། འཁོར་
གསུམ༑ མ་གྲུབ་ན། དོན་བྱེད་ནུས་པ་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་དག་ཏུ་འགོད་པ་སྐབས་
བབས་ཀྱི་གང་ཟག་རང་ཉིད་ཡིན་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། རྩ་བར་
འདོད་མི་ནུས་ཏེ། ཁྱོད་དེ་སྒྲུབ་ཀྱི་ཕྱི་རྒོལ་ཡང་དག་ཡིན་པའི་ཕྱིར། སོགས་བྱ། ཡང་ཁ་ཅིག རྟགས་
ཡང་དག་འགོད་པ་སྐབས་སུ་བབས་པའི་གང་ཟག་ཆོས་ཅན། གཞི་གྲུབ་ན། ཁྱོད་ཀྱི་ཚད་མས་གྲུབ་པས་
ཁྱབ་པར་ཐལ། ཁྱོད་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་པའི་ཕྱིར་ན་མ་
ཁྱབ༑ ལ་ལ་མ་གྲུབ་ཟེར། ཁྱབ་པར་ཐལ། གཞི་གྲུབ་ན་རྟགས་ཡང་དག་གིས་ཁྱབ་པ་གང་ཞིག དེ་
འདྲའི་གང་ཟག་ཡིན་པའི་ཕྱིར་ན་མ་ཁྱབ་སྟེ། འདི་འཁྲུལ་བ་ཆེན་པོ་ཡིན་ལ། ཚིག་སྐྱོན་ཡང་ཡོད་དོ།
འོ་ན། ཤེས་བྱ་དེ་སྒྲུབ་ལ་རྟགས་ཡང་དག་ཏུ་འགོད་པ་སྐབས་བབས་ཀྱི་གང་ཟག་ཆོས་ཅན། གཞི་གྲུབ་

ལེའུ་དང་པོའོ་མཐའ་དཔྱོད 105
གཏན་ཚིགས་ཡང་དག
ན་ཁྱོད་ཀྱི་ཚད་མས་གྲུབ་པས་ཁྱབ་པར་ཐལ། ཁྱོད་ཤེས་བྱ་དེ་སྒྲུབ་ལ་རྟགས་ཡང་དག་ཏུ་འགོད་པ་
སྐབས་བབས་ཀྱི་གང་ཟག་ཡིན་པའི་ཕྱིར། ཁྱབ་པ་ཁས། འཁོར་གསུམ། མ་ཁྱབ་ན་ཁྱབ་པར་
ཐལ༑ གཞི་གྲུབ་ན་ཤེས་བྱས་ཁྱབ་པ་གང་ཞིག དེ་འདྲའི་གང་ཟག་ཡིན་པའི་ཕྱིར། འཁོར་གསུམ་
ཁས༑ ཚིག་སྐྱོན་ཡང་རྟགས་ཡང་དག་འགོད་པའི་སྦྱོར་བ་ཡིན་ན་རྟགས་སྦྱོར་ཡང་དག་ཡིན་པས་ཁྱབ་
པར་ཐལ། རྟགས་ཡང་དག་འགོད་པ་སྐབས་བབས་ཀྱི་ཕྱི་རྒོལ་དེ་ཕྱི་རྒོལ་རྣམ་དག་ཡིན་པའི་
ཕྱིར༑ འཁོར་གསུམ་ཁས། འདོད་ན། རྟགས་ཡང་དག་ཡིན་པའི་ཕྱིར་ཞེས་པའི་སྦྱོར་བ་ཆོས་
ཅན། རྟགས་སྦྱོར་ཡང་དག་ཡིན་པར་ཐལ། རྟགས་ཡང་དག་བཀོད་པའི་སྦྱོར་བ་ཡིན་པའི་ཕྱིར། མ་
གྲུབ་ན། རྟགས་ཡང་དག་ཆོས་ཅན། ཁྱོད་ཡིན་པའི་ཕྱིར་ཞེས་པའི་སྦྱོར་བ་འི་སྦྱོར་བ་དེ་ཁྱོད་བཀོད་པའི་སྦྱོར་བ་
ཡིན་པར་ཐལ། གང་ཟག་གི་བདག་མེད་ཡིན་པའི་ཕྱིར། མ་ཁྱབ་ན་ཁྱབ་པར་ཐལ། དེ་འདྲའི་སྦྱོར་བ་
ཡོད་པ་གང་ཞིག རྟགས་ཡང་དག་ཅེས་པའི་རྟགས་སུ་འགོད་རྒྱུ་ངོས་བཟུང་ནས། ཕྱིར་ཞེས་པས་དེ་
རྟགས་སམ་རྒྱུ་མཚན་དུ་བཀོད་པ་ཡིན་པའི་ཕྱིར། དང་པོ་གྲུབ་སྟེ། བདག་མེད་ཡིན་པའི་ཕྱིར། གཉིས་
པ་གྲུབ་སྟེ། དཔེར་ན་བྱས་པའི་ཕྱིར་ཞེས་པས་བྱས་པ་ངོས་བཟུང་། ཕྱིར་ཞེས་པའི་སྒྲས་བྱས་པ་གཏན་
ཚིགས་སུ་བཀོད་པའི་ཕྱིར་ཏེ། རྟོག་གེ་འབར་བ་ལས། གཏན་ཚིགས་ཉེ་བར་འཇོག་པ་ནི་བྱས་པའི་ཕྱིར་
ཞེས་བྱ་བ་ཡིན་ཏེ། ཞེས་པ་ནས། གཏན་ཚིགས་ཀྱི་དོན་དུ་ཕྱིར་ཞེས་སྨོས་སོ་ཞེས་གསུངས་པའི་
ཕྱིར༑ འཕགས་ཡུལ་བཎ་ཆེན་གྱི་ཚིག་ལྷག་ཆད་ཅན་མི་མཛད་ཀྱང་བོད་རྒན་དག་གིས་ཚིག་ཟློས་ཅན་
མང་ངོ་། །རྩ་བར་འདོད་མི་ནུས་ཏེ། དེ་སྦྱོར་བ་ལྟར་སྣང་ཡིན་པའི་ཕྱིར། དེར་ཐལ། དེ་རྟགས་ཙམ་
བཀོད་པའི་སྦྱོར་བ་ལྟར་སྣང་ཡིན་པའི་ཕྱིར་ཏེ། རྟགས་ཙམ་བཀོད་པའི་སྒྲུབ་ངག་ལྟར་སྣང་བྱེ་བྲག་པས་
བཀོད་པ་ཡོད་པའི་ཕྱིར། དེར་ཐལ། བྱེ་བྲག་པ་སོགས་ཀྱིས་འདི་བྱས་པའི་ཕྱིར་ཞེས་པའི་སྒྲབ་ངག་གིས་
སྒྲ་མི་རྟག་པར་སྒྲུབ་ཐུབ་པར་འདོད་ཅིང་ཚུལ་ཕྱི་མ་གཉིས་མི་བརྗོད་པའི་ཕྱིར། མདོའི་རང་འགྲེལ་
ལས༑ རྟོག་གེའི་བསྟན་བཅོས་རྣམས་སུ་ནི་ཕྱོགས་ཀྱི་ཆོས་ཉིད་ཙམ་གཏན་ཚིགས་ཀྱི་སྦྱོར་བ་ཡིན་ནོ་ཞེས་

ལེའུ་དང་པོའོ་མཐའ་དཔྱོད 106
གཏན་ཚིགས་ཡང་དག
གྲགས་ཏེ་ཞེས་དང༌། མཚན་ཉིད་ལྷག་མ་ནི་སྦྱོར་བ་མ་བརྗོད་པས་དེའི་དོན་དུ་ཞེས་གསུངས་པའི་
ཕྱིར། དར་ཊི ཀ་མཐར་འཛིན་གདུང་སེལ་ལས་ཀྱང༌། རྟོག་གེའི་བསྟན་བཅོས་གཞན་རྣམས་ལས་ཕྱོགས་
ཆོས་ཙམ་སྟོན་པ་སྦྱོར་བ་ཡང་ཞེས་གསུངས་པའི་
ཕྱིར་རོ། །
རྟགས་ཡང་དག་གི་གྲངས་ངེས་ལ། གཏན་ཚིགས་དེ་ནི་རྣམ་གསུམ་ཉིད། །མེད་ན་མི་འབྱུང་
ངེས་ཕྱིར་རོ། །ཞེས་པའི་དོན་ལ་ཁ་ཅིག་ན་རེ། དེ་སྒྲུབ་ཀྱི་རྟགས་ཡང་དག་ལ་དེ་སྒྲུབ་ཀྱི་འབྲས་རང་མ་
དམིགས་པའི་རྟགས་ཡང་དག་གསུམ་དུ་གྲངས་ངེས་ཏེ། འབྲེལ་བ་ལ་གཉིས་སུ་གྲངས་ངེས་པའི་ཕྱིར་
ཟེར༑ འོ་ན། ཤེས་བྱ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ལ་དེ་སྒྲུབ་ཀྱི་འབྲས་རང་མ་
དམིགས་པའི་རྟགས་ཡང་དག་་གསུམ་དུ་གྲངས་ངེས་པར་ཐལ་ལོ། །འབྲེལ་བ་ལ་གཉིས་སུ་གྲངས་ངེས་
པའི་ཕྱིར། འཁོར་གསུམ་ཁས། ཁོ་ན་རེ། དེ་སྒྲུབ་ཀྱི་འབྲེལ་བ་གཞིར་བཞག་ཟེར་ན། འོ་ན། སྒྲ་དངོས་
བོར་སྒྲུབ་པའི་རྟགས་ཡང་དག་ལ་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་
པར་ཐལ། སྒྲ་དངོས་པོར་སྒྲུབ་པའི་འབྲེལ་བ་ལ་གཉིས་སུ་གྲངས་ངེས་པའི་ཕྱིར་རོ། །འཁོར་
གསུམ། དེར་ཐལ། དེ་སྒྲུབ་ཀྱི་འབྲེལ་བ་ལ་གཉིས་ཡོད། དེ་ལས་མང་མེད་པའི་ཕྱིར། དེར་ཐལ། དོན་
བྱེད་ནུས་པའི་རྟགས་ཀྱིས་བདག་གཅིག་འབྲེལ། དངོས་པོ་སྐད་ཅིག་ཕྱི་མའི་རྟགས་ཀྱིས་དེ་འབྱུང་འབྲེལ་
ལྟ་བུ་ཡོད་པའི་ཕྱིར། རྟགས་སླ། འདོད་ན། སྒྲ་དངོས་པོར་སྒྲུབ་པའི་མ་དམིགས་པའི་རྟགས་ཡང་དག་
ཡོད་པར་ཐལ་ལོ། །འདོད་པའི་ཕྱིར། འཁོར་གསུམ། ཡང་ཁ་ཅིག གསལ་བ་སྔ་མ་ལ། དེ་སྒྲུབ་ཀྱི་
ཚུལ་གསུམ་ཡིན་པ་ལ་དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་དུ་ངེས་པའི་ཕྱིར་
ཟེར་ན། འོ་ན། སྒྲ་མི་རྟག་པར་སྒྲུབ་པའི་མ་དམིགས་པའི་རྟགས་ཡང་དག་ཡོད་པར་ཐལ། སྒྲ་མི་རྟག་
པར་སྒྲུབ་པའི་རྟགས་ཡང་དག་ལ་དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་དུ་
གྲངས་ངེས་པའི་ཕྱིར། དེར་ཐལ། དེ་སྒྲུབ་ཀྱི་རྟགས་ཡང་དག་ལ་འབྲས་རང་མ་དམིགས་པའི་རྟགས་

བེའུ་དང་པོའོ་མཐའ་དཔྱོད། 107 གཏན་ཚིགས་ཡང་དག
ཡང་དག་གསུམ་དུ་གྲངས་ངེས་པ་གང་ཞིག དེ་སྒྲུབ་ཀྱི་རྟགས་ཡང་དག་དང་གཅིག་ཡིན་ན་སྒྲ་མི་རྟག་
བར་སྒྲུབ་པའི་རྟགས་ཡང་དག་དང་གཅིག་མ་ཡིན་པས་མ་ཁྱབ་པའི་ཕྱིར། དང་པོ་ཁས། ཕྱི་མ་མ་གྲུབ་
ན༑ སྒྲ་མི་རྟག་པར་སྒྲུབ་པའི་རྟགས་ཡང་དག་ཆོས་ཅན། ཁྱོད་ཁྱོད་དང་གཅིག་་ཡིན་པར་ཐལ། ཁྱོད་
ཡོད་པའི་ཕྱིར། འདོད་ན་སོང༌། དེ་ཆོས་ཅན། ཁྱོད་ཁྱོད་དང་གཅིག་མ་ཡིན་པར་ཐལ༑ ཁྱོད་དེ་སྒྲུབ་ཀྱི་
རྟགས་ཡང་དག་དང་གཅིག་ཡིན་པའི་ཕྱིར་རམ། ཡང་ན་ཁྱོད་ཁྱོད་དང་གཅིག་ཡིན་པའི་ཕྱིར། རྟགས་
ཁྱབ་དེ་སྒྲུབ་ལ་སོང་། དེ་ལ་ཁོ་ན་རེ། དེ་སྒྲུབ་ཀྱི་རྟགས་ཡང་དག་ལ་དེ་སྒྲུབ་ཀྱི་འབྲས་རང་མ་དམིགས་
པའི་རྟགས་ཡང་དག་གསུམ་དུ་གྲངས་ངེས་པར་ཐལ། དེ་སྒྲུབ་ཀྱི་རྟགས་ཡང་དག་གི་གྲངས་ངེས་ཡོང་
པའི་ཕྱིར་ན་མ་ཁྱབ་སྟེ། འོ་ན། སྒྲ་མི་རྟག་པར་སྒྲུབ་པའི་རྟགས་ཡང་དག་ལ་འབྲས་རང་མ་དམིགས་
བའི་རྟགས་ཡང་དག་གསུམ་དུ་གྲངས་ངེས་པར་ཐལ། སྒྲ་མི་རྟག་པར་སྒྲུབ་པའི་རྟགས་ཡང་དག་ལ་
གྲངས་ངེས་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྒྲ་མི་རྟག་པར་སྒྲུབ་པའི་རྟགས་ཡང་དག་
ལ་དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་དང་དེ་སྒྲུབ་ཀྱི་མཐུན་ཕྱོགས་ལ་
རྣམ་གཉིས་སུ་འཇུག་པའི་རྟགས་ཡང་དག་གཉིས་སུ་གྲངས་ངེས་པའི་ཕྱིར། ཡང་ཁོ་ན་རེ། དེ་ལྟར་
གྲངས་ངེས་པར་ཐལ། དེ་སྒྲུབ་ཀྱི་རྟགས་ཡང་དག་ལ་དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་
དག་གསུམ་དུ་དབྱེར་ཡོད་པའི་ཕྱིར། དེར་ཐལ། དེ་སྒྲུབ་ཀྱི་རྟགས་ཡང་དག་ལ་དེ་སྒྲུབ་ཀྱི་འབྲས་རྟགས་
ཡང་དག་ཡོད་པ་གང་ཞིག དེ་ལ་ཕྱི་མ་གཉིས་ཀྱང་ཡོད་པའི་ཕྱིར། དང་པོ་དེར་ཐལ། དེ་སྒྲུབ་ཀྱི་འབྲས་
རྟགས་ཡང་དག་དང་གཅིག་ཡིན་ན་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་དང་
གཅིག་ཡིན་པས་མ་ཁྱབ་པའི་ཕྱིར། མ་གྲུབ་ན སྔར་བཞིན་བསྒྲེ། ཕྱི་མ་གཉིས་ཀྱང་དེ་ལྟར་ཟེར་ན།
ན། ཤེས་བྱ་ཆོས་ཅན། དེ་སྒྲུབ་ཀྱི་འབྲས་རྟགས་ཡང་དག་དེ་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་
རྟགས་ཡང་དག་དང་གཅིག་ཡིན་པར་ཐལ། ཁོ་རང་གི་རྟགས་དེའི་ཕྱིར། ཁྱབ་པ་བསྒྲིགས་པ་ཡིན་པས་
གཤགས་ན་ངོ་ཚ་ཡིན་ནོ། །འདོད་ན། དེ་གཉིས་ཕན་ཚུན་ཡིན་ཁྱབ་མཉམ་ཡིན་པར་ཐལ་ལོ། །འདོང་

ལེའུ་དང་པོའོ་མཐའ་དཔྱོད། 108 གཏན་ཚིགས་ཡང་དག
པའི་ཕྱིར། འདོད་ན། དུ་བ་ཆོས་ཅན། དུ་ལྡན་ལ་ལ་མེ་མེད་པར་སྒྲུབ་པའི་འབྲས་རྟགས་ཡང་དག་ཡིན་
པར་ཐལ། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར། ཁྱབ་པ་ཁས་
སོ༑ ༑འདོད་ན། དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པར་
ཐལ༑ འདོད་པའི་ཕྱིར། ཡང་ཁྱབ་པ་ཁས་སོ། །འདོད་ན། དུ་ལྡན་ལ་ལ་ཆོས་ཅན། མེ་ཡོད་པར་
ཐལ༑ དུ་བ་ཡོད་པའི་ཕྱིར། འཁོར་གསུམ་ཁས། ཡང་དེ་ཆོས་ཅན། མེ་མེད་པར་ཐལ། དུ་བ་ཡོད་པའི་
ཕྱིར༑ འཁོར་གསུམ་ཁས། འདི་དག་ལ་ཚིག་འཁྲི་ཆེ་ཡང་གོ་ཐོབ་ཀྱང་ཡོད་ཅིང་རིགས་པ་ཕྲ་བར་ཕན་
པས་སྣང་ཆུང་མི་བྱ། ཡང་སྔ་ཕྱིའི་མཁས་པ་མང་པོས་གཞི་གྲུབ་ན་དགག་རྟགས་ཡང་དག་དང་རང་
བཞིན་གྱིས་རྟགས་ཡང་དག་གིས་ཁྱབ་བ་ཁས་བླངས་ནས་རྟགས་ཡང་དག་ལ་འབྲས་རང་མ་དམིགས་
པའི་རྟགས་ཡང་དག་གསུམ་གྲངས་ངེས་པར་ཁས་ལེན་པ་ཚིག་ལ་དངོས་འགལ་ཡིན་པར་གོ་སྟེ། ཤེས་
བྱ་ལ་གཞལ་བྱ་དང་ཡོད་པ་དང་དངོས་པོ་གསུམ་དུ་གྲངས་ངེས་པར་ཐལ། རྟགས་ཡང་དག་ལ་འབྲས་
བུ་དང་རང་བཞིན་དང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་པའི་ཕྱིར། རྟགས་
སོང་༑ མ་ཁྱབ་ན། རང་བཞིན་གྱི་རྟགས་ཡང་དག་དང་མ་དམིགས་པའི་རྟགས་ཡང་དག་གཉིས་རྟགས་
ཡང་དག་གི་ཡ་གྱལ་ཡིན་པར་ཐལ། མ་ཁྱབ་པ་དེའི་ཕྱིར། འདོད་ན། རང་བཞིན་གྱི་རྟགས་ཡང་དག་གི་
ཡ་གྱལ་ལ་རྟགས་ཡང་དག་དང་མ་དམིགས་པའི་རྟགས་ཡང་དག་འཇོག་རིགས་པར་ཐལ། རྟགས་ཡང་
དག་དང་རང་བཞིན་གྱི་རྟགས་ཡང་དག་དང་མ་དམིགས་པའི་རྟགས་ཡང་དག་གསུམ་ཁྱབ་ཆེ་ཆུང་མེད་
ཀྱང་ཕྱི་མ་གཉིས་སྔ་མའི་ཡ་གྱལ་དང༌། སྔ་མ་ཕྱི་མ་གཉིས་ཀྱི་དབྱེ་གཞི་ཡིན་པའི་ཕྱིར། འཁོར་གསུམ་
ཁས༑ འདོད་ན། རྟགས་ཡང་དག་ཆོས་ཅན། ཁྱོད་ཁྱོད་ཀྱི་དབྱེ་གཞི་དང་ཁྱོད་ཁྱོད་ཀྱི་ཡ་གྱལ་གཉིས་ཀ་
མ་ཡིན་པར་ཐལ། བདག་མེད་ཡིན་པའི་ཕྱིར། འཁོར་གསུམ་ཁས།
རང་ལུགས་ལ་རྟགས་ཡང་དག་ལ་བསྒྲུབ་བྱའི་ཆོས་ཀྱི་ངོ་བོ་དང་འབྲེལ་བ་ཅི་རིགས་སྒོ་ནས་ཕྱེ་
ན་འབྲས་རང་མ་དམིགས་པའི་༑ ཡང་དག་གསུམ་ཁོ་ནར་ཟད་ཅིང་ཇེ གཞན་པའི་རྟགས་ཡང་

ལེའུ་དང་པོའོ་མཐའ་དཔྱོད། 109
གཏན་ཚིགས་ཡང་དག
དག་ཀྱང་མེད་དེ། མེད་ན་མི་འབྱུང་གི་ཁྱབ་པའི་ཚུལ་གཉིས་དང་ཕྱོགས་ཆོས་ཏེ་ཚུལ་གསུམ་ཡིན་པ་དེ་
གསུམ་དུ་ངེས་པའི་ཕྱིར་ཏེ། དེ་གསུམ་ཁོ་ནར་ངེས་པའི་ཕྱིར། རྣམ་བཤད་ལས། ཚུལ་གསུམ་པའི་
གཏན་ཚིགས་དེ་ནི་རྣམ་པ་གསུམ་ཉིད་དུ་ངེས་ཏེ་སོགས་དང༌། རྣམ་ངེས་རང་འགྲེལ་ལས། མཚན་ཉིད་
དེ་དང་ལྡན་པའི་གཏན་ཚིགས་མ་དམིགས་དང་། བདག་དང་འབྲས་བུ་ཞེས་བྱ་གསུམ། ཁོ་ནའོ། །ཞེས་
གསུངས་པའི་ཕྱིར། གཞུང་འདིས་རྟགས་ཡང་དག་གི་གྲངས་ངེས་མ་བསྟན་ཡང་བཤད་མི་རུང་
སྟེ༑ ཤཱཀྱས། རྣམ་གསུམ་ཞེས་བྱ་བ་ནི་གྲངས་ངེས་པའོ། །ཞེས་གསུངས་པའི་ཕྱིར་དང༌། རྣམ་བཤད་
ལས་ཀྱང་ཚིགས་བཅད་འདིས། མཚན་ཉིད་གྲངས་ངེས་སོགས་འཆད་པར་གསུངས་པའི་ཕྱིར། རྟགས་
ཡང་དག་ལ་བསྒྲུབ་བྱའི་ཆོས་ཀྱི་ངོ་བོ་འབྲེལ་ཚུལ་ཅི་རིགས་སྒོ་ནས་འབྲས་རང་མ་དམིགས་པའི་རྟགས་
ཡང་དག་གསུམ་དུ་གྲངས་ངེས་ཕྱེ་བ་ཚིག་དོན་གཉིས་ཀར་མི་འགལ་ཏེ། དེ་སྒྲུབ་ཀྱི་བསྒྲུབ་བྱའི་ཆོས་
དངོས་ཤུགས་གང་རུང་ལ་དངོས་བོ་སྟེ་སྒྲུབ་པ་སྒྲུབ་པའི་སྒྲུབ་པ་འབྲེལ་ཚུལ་གྱི་རྟགས་ཡང་དག་གཉིས་
དང་༑ དེ་སྒྲུབ་ཀྱི་བསྒྲུབ་བྱའི་ཆོས་དགག་བྱ་བཀག་ཙམ་ཁོ་ན་ལས་དངོས་ཤུགས་གང་ལ་ཡང་སྒྲུབ་པ་མི་
སྒྲུབ་པའི་མ་དམིགས་པའི་དགག་རྟགས་ཡང་དག་དང་གསུམ་དུ་གྲངས་ངེས་པའི་ཕྱིར། སོགས་བྱ་
སྟེ༑ སྒྲུབ་ཆོས་དང་འབྲེལ་ཚུལ་གཉིས་ཚོགས་ཀྱི་གྲངས་ངེས་ཡིན་ཏེ། སྒྲུབ་ཆོས་ཀྱི་གཉིས་སུ་ཕྱེ་བ་
ལ༑ སྒྲུབ་རྟགས་ལ་འབྲེལ་ཚུལ་གཉིས་བྱུང་བས་འབྲས་བུ་དང་རང་བཞིན་གྱི་རྟགས་ཕྱེ་བས་གསུམ་དུ་
སོང་བའི་ཕྱིར་དང༌། དེ་ལྟར་གསུམ་དུ་གྲངས་ངེས་པ་ནི། འདིའི་རང་འགྲེལ་ལས། དེ་ལ་གཉིས་ནི་
དངོས་པོ་སྒྲུབ་པ་ཡིན་ལ། གཅིག་ནི་དགག་པའི་གཏན་ཚིགས་ཏེ། རང་བཞིན་དང་འབྲེལ་བ་ཡོད་ན་དོན་
འཁྲུལ་བ་མེད་དོ་ཞེས་གསུངས་པའི་ཕྱིར་དང༌། རྣམ་ངེས་འགྲེལ་པར་ཡང་ངོ་།
བྱས་པ་ལ་ཁོ་ན་རེ། རྟགས་ཡང་དག་ལ་འབྲས་རང་མ་དམིགས་པའི་རྟགས་ཡང་དག་གསུམ་
དུ་གྲངས་ངེས་པར་ཐལ། རྟགས་ཡང་དག་ལ་བསྒྲུབ་བྱའི་ཆོས་ཀྱི་ངོ་བོ་དང་འབྲེལ་ཚུལ་ཅི་རིགས་ཀྱིས་
འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་པའི་ཕྱིར་ན་མ་ཁྱབ་པ་ཤིན་ཏུ་གསལ་

110ལེའུ་དང་པོའོ་མཐའ་དཔྱོད། གཏན་ཚིགས་ལྟར་སྣང༌།
བར་རྟོགས་སླའོ། །ཁ་ཅིག་ན་རེ། སྒྲ་མི་རྟག་པར་སྒྲུབ་པའི་རྟགས་ཚུལ་དང་པོ་འཆད་པའི་དངོས་བསྟན་
གྱི་ཕྱོགས་ལ་ཚོགས་དོན་ཞིག་མི་འཇོག་པར་ཐལ། དེ་དེ་སྒྲུབ་ཀྱི་རྩོད་གཞི་ཁོ་ནར་འཇོག་པའི་
ཕྱིར༑ འདོད་ན། དེ་སྒྲུབ་ཀྱི་ཚུལ་གསུམ་འཆད་པའི་དངོས་བསྟན་གྱི་ཕྱོགས་ལ་ཚོགས་དོན་ཞིག་མི་
འཇོག་པར་ཐལ། འདོད་པ་གང་ཞིག ཚུལ་གཞན་གཉིས་འཆད་པའི་དངོས་བསྟན་གྱི་ཕྱོགས་མེད་པའི་
ཕྱིར། འདོད་ན། དེ་སྒྲུབ་ཀྱི་ཚུལ་དང་པོ་འཆད་པའི་སྐབས་ཀྱི་ཕྱོགས་ལའང་ཚོགས་དོན་ཞིག་མི་རུང་
བར་ཐལ། འདོད་པའི་ཕྱིར་ན་འདིར་མ་ཁྱབ་སྟེ། ཚུལ་དང་པོའི་ཤུགས་བསྟན་གྱི་གཙོ་བོ་ལ་འཇོག་པའི་
ཕྱིར་རོ། །ཡང་ཁོ་ན་རེ། སྒྲ་མི་རྟག་པར་སྒྲུབ་བའི་རྟགས་ཚུལ་དང་པོ་འཆད་པའི་དངོས་བསྟན་གྱི་
ཕྱོགས་སྒྲ་འཇུག་གཞི་ལ་སྒྲ་ཁོ་ནས་ཁྱབ་པར་ཐལ། དེ་ལ་ཚོགས་དོན་དང་ཆོས་གང་ཡང་མི་འཇོག་པའི་
ཕྱིར་ན་མ་ཁྱབ། འདོད་ན། དེའི་སྐབས་ཀྱི་དངོས་བསྟན་གྱི་ཕྱོགས་ཆོས་ཅན། དེར་ཐལ། དེའི་
ཕྱིར༑ ཁྱབ་པ་ཁས། མ་གྲུབ་ན། དེ་ཆོས་ཅན། ཁྱོད་ཁྱོད་ཅེས་པའི་སྒྲ་འཇུག་གཞི་ཡིན་པར་ཐལ། ཁྱོད་
གཞི་གྲུབ་པའི་ཕྱིར། རྩ་བར་འདོད་མི་ནུས་ཏེ། རྟོག་པས་སྒྲོ་བཏགས་ཡིན་པའི་ཕྱིར། དེར་ཐལ། དེ་
སྒྲུབ་ཀྱི་རྟགས་ཆོས་དོན་གསུམ་ཀ་རྟོག་པས་སྒྲོ་བཏགས་ཡིན་པའི་ཕྱིར་ཏེ། དེ་ཉིད་ལས། ཆོས་དང་ཆོས་
ཅན་རྣམས་བརྟགས་པ། །ཞེས་གསུངས་པའི་ཕྱིར། །སྨྲས་པ། འཕགས་བོད་པཎ་གྲུབ་དྲང་སྲོང་བརྒྱས་
བསྒྲུབས་པའི། །དག་བྱེད་བློ་གྲོས་རལ་པའི་ཀློང་ཡངས་ནས། །གྲངས་མེད་རིགས་པའི་རླབས་འཕྱོ་གང་
གཱའི་རྒྱུན། །ས་གསུམ་དྲི་མ་འཁྲུད་བྱེད་མཆོད་ཡོན་བསྒྲུབ། །ཕྱོགས་གླང་ཇི་བཞིན་རྟོག་གེའི་མཐར་སོན་
ཀྱང་༑ །ཕྱོགས་གླང་ལྟ་བུར་དབེན་པ་ལ་དགའ་བས། །ཕྱོགས་གླང་རིགས་པས་ཐུབ་བསྟན་ཀུན་འགྲེལ་
ཚུལ༑ ༑ཕྱོགས་གླང་གཞུང་བཞིན་ཚིག་དོན་མ་འཁྲུལ་བཤད། །ཅེས་བར་སྐབས་ཀྱི་ཚིགས་སུ་བཅང་
པའོ། ༑

112
ལེའུ་དང་པོའོ་མཐའ་དཔྱོད། IHI
གཏན་ཚིགས་ལྟར་སྣང༌།
གཏན་ཚིགས་ལྟར་སྣང་བཤད་པ།
འདི་ཉིད་ལས། གཏན་ཚིགས་ལྟར་སྣང་དེ་ལས་གཞན། །ཞེས་པའི་མཐའ་ཅུང་ཟད་དཔྱད་
ན༑ དགག་གཞག་སྤོང་གསུམ་ལས། དང་པོ་ལ་ཁ་ཅིག ཡིན་པ་མི་སྲིད་པའི་ཆོས་ཡིན་ན་གཏན་ཚིགས་
ལྟར་སྣང་ཡིན་པས་ཁྱབ་ཟེར། མཁས་པ་མང་པོས་གཞི་གྲུབ་ན་རྟགས་ཡང་དག་ཡིན་པས་ཁྱབ་
ཟེར༑ དང་པོ་ལ། འོ་ན། ཆོས་དེའི་རྟགས་ཀྱིས་དེ་སྒྲུབ་ཀྱི་སྒྲུབ་ཚུལ་དང་འགོད་ཚུལ་ལ་ཡིན་སྒྲུབ་དང་
ཡིན་འགོད་ཀྱིས་ཁྱབ་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་ན་ཁྱོད་ཡིན་པ་སྲིད་པའི་ཤེས་བྱ་
ཡིན་དགོས་པའི་ཕྱིར་རོ། །རྟགས་སོང༌། དེར་ཐལ། ཁྱོད་ཡིན་པ་མི་སྲིད་པའི་ཤེས་བྱ་ཡིན་ན་ཁྱོད་
གཏན་ཚིགས་ལྟར་སྣང་ཡིན་དགོས་པའི་ཕྱིར། རྩ་བར་འདོད་ན། དུ་བ་ཆོས་ཅན། ཁྱོད་ཀྱི་རྟགས་ཀྱིས་
དུ་ལྡན་ལ་ལ་མེ་ཡོད་པར་སྒྲུབ་པའི་སྒྲུབ་ཚུལ་ཡིན་སྒྲུབ་དང་འགོད་ཚུལ་ཡིན་འགོད་ཡིན་པར་
ཐལ༑ ཁྱོད་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་ཡིན་པའི་ཕྱིར། ཁྱབ་པ་ཁས། འདོད་
ན༑ དུ་ལྡན་དེ་མེ་དུ་གཉིས་ཀར་ཐལ་ལོ། །འདོད་པའི་ཕྱིར། འཁོར་གསུམ་ཁས། དེས་མཚོན་ནས་ཤེས་
པར་བྱ། དམ་བཅའ་གཉིས་པ་ལ་ཁ་ཅིག་ན་རེ། དེ་མ་ཁྱབ་པར་ཐལ། གཏན་ཚིགས་ལྟར་སྣང་ཡོད་པའི་
ཕྱིར༑ དེར་ཐལ། གཏན་ཚིགས་ལྟར་སྣང་གི་མཚན་ཉིད་ཡོད་པའི་ཕྱིར་ཏེ། སྡེ་བདུན་གྱི་རྒྱན་ལས། དང་
པོ་ནི། ཚུལ་གསུམ་ཚང་བ་མ་ཡིན་པའི་གཏན་ཚིགས་ཞེས་གསུངས་པའི་ཕྱིར་ན་དེ་དོན་ཐོབ་རགས་
བཤད་སྒྲ་རྟག་སྒྲུབ་ལྟ་བུའི་དེ་སྒྲུབ་ལ་སྦྱར་རྒྱུའི་དོན་ཡིན་གྱི་རྩོད་པའི་སྐབས་མ་ཡིན་པས་སོ། །འོན་ཀྱང་
གཞི་གྲུབ་ན་རྟགས་ཡང་དག་གིས་ཁྱབ་པ་དང་མངོན་ལྐོག་གཉིས་ཀྱིས་ཁྱབ་ཟེར་བ་དག་གཞལ་བྱའི་
གནས་གསུམ་འབྱེད་པ་སོགས་སྟབས་མི་བདེ་ཡང་བཏགས་དོན་བཙལ་ན་རྙེད་པར་འདོད་དགོས་པས་
གཤིས་ཀྱིས་འདོད་དགོས་པར་སྣང་ངོ༌། །རྩ་བར་འདོད་མི་ནུས་ཏེ། གཞི་གྲུབ་ན་རྟགས་ཡང་དག་ཡིན་
པས་ཁྱབ་པའི་ཕྱིར། དེར་ཐལ། རྟགས་ཡང་དག་མ་ཡིན་པའི་ཤེས་བྱ་མེད་པའི་ཕྱིར། མ་གྲུབ་ན། འོ་

112ལེའུ་དང་པོའོ་མཐའ་དཔྱོད། གཏན་ཚིགས་ལྟར་སྣང༌
ན༑ རྟགས་ཡང་དག་མ་ཡིན་པའི་བྱས་པ་དེ་རྟགས་ཡང་དག་མ་ཡིན་པའི་ཀ་བུམ་གང་ཟག་གི་བདག་
མེད་དུ་སྒྲུབ་པའི་རྟགས་ཡང་དག་ཡིན་པར་ཐལ། རྟགས་ཡང་དག་མ་ཡིན་པའི་བྱས་སོགས་ཡོད་པའི་
ཕྱིར༑ འདོད་ན། རྟགས་ཡང་དག་མ་ཡིན་པའི་བྱས་པ་ཆོས་ཅན། རྟགས་ཡང་དག་ཡིན་པར་
ཐལ༑ རྟགས་ཡང་དག་མ་ཡིན་པའི་ཀ་བུམ་གང་ཟག་གི་བདག་མེད་དུ་སྒྲུབ་པའི་རྟགས་ཡང་དག་ཡིན་
པའི་ཕྱིར། འཁོར་གསུམ། ཡང་ཁ་ཅིག བྱས་པ་སྒྲ་མི་རྟག་པར་སྒྲུབ་པའི་རྟགས་སུ་མ་བཀོད་པའི་ཚེ་
བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་དང་དེ་སྒྲུབ་ཀྱི་རྟགས་སུ་བཀོད་ཟེར་ན། འོ་ན། བྱས་
པ་སྒྲ་མི་རྟག་པར་སྒྲུབ་པའི་རྟགས་སུ་མ་བཀོད་པའི་ཚེའ མ་དུས་ཡོད་པར་ཐལ། དེའི་ཚེ་བྱས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་དང་རྟགས་སུ་བཀོད་པ་ཡིན་པའི་ཕྱིར། རྟགས་ཁས། མ་ཁྱབ་ན་
དང་འདོད་ན་གཉིས་ཀ་ལ་འོ་ན། རི་བོང་རྭའི་དུས་སུ་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་
དང་རྟགས་སུ་བཀོད་པ་ཡོད་པར་ཐལ་ལོ། །དེ་ལ་མ་ཁྱབ་པའམ་འདོད་པ་དེའི་ཕྱིར། འདི་དམ་བཅའ་
དང་དངོས་འགལ་ཡིན་བྱས་པ་ལ་ཁོ་ན་རེ། བྱས་པ་དེ་སྒྲུབ་ཀྱི་རྟགས་སུ་མ་བཀོད་པའི་ཚེ་ན་བྱས་པ་ཆོས་
ཅན༑ རྟགས་སུ་བཀོད་པར་ཐལ། བདག་མེད་ཡིན་པའི་ཕྱིར་ན་སྦྱོར་ལུགས་སྐྱོན་ཅན་ནོ། །འོ་ན། རི་
བོང་རྭའི་དུས་སུ་བྱས་པ་ཆོས་ཅན། རྟགས་སུ་བཀོད་པར་ཐལ། བདག་མེད་ཡིན་པའི་ཕྱིར། འདོད་
ན༑ དེ་ཆོས་ཅན། ཁྱོད་རྟགས་སུ་བཀོད་མཁན་ཡོད་པར་ཐལ་ལོ། །འདོད་པའི་ཕྱིར། འདོད་ན། རི་བོང་
རྭའི་དུས་སུ་སྒྲ་ཆོས་ཅན། ཁྱོད་རྟག་མི་རྟག་རྩོད་མཁན་ཡོད་པར་ཐལ། ཁྱོད་མི་རྟག་པར་སྒྲུབ་མཁན་
ཡོད་པའི་ཕྱིར། ཡང་ཁ་ཅིག་ན་རེ། སྦྱོར་སྐོར་གཅིག་གི་ཚུལ་གསུམ་མ་ཚང་བ་དེ་སྦྱོར་སྐོར་གཅིག་གི་
གཏན་ཚིགས་ལྟར་སྣང་གི་མཚན་ཉིད་ཟེར་ན། རི་བོང་རྭ་ཆོས་ཅན། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་གཏན་ཚིགས་ལྟར་སྣང་ཡིན་པར་ཐལ་ལོ། །བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་མ་ཚང་བ་
ཡིན་པའི་ཕྱིར། འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པར་ཐལ་
ལོ༑ ༑འདོད་པའི་ཕྱིར། འདོད་ན། བྱས་པ་དང་གཅིག་ཏུ་ཐལ་ལོ། །འདོད་པའི་ཕྱིར།

ལེའུ་དང་པོའོ་མཐའ་དཔྱོད། 113
གཏན་ཚིགས་ལྟར་སྣང༌
གཉིས་པ་རང་ལུགས་ལ། སྒྲ་མི་རྟག་སྒྲུབ་ལྟ་བུར་སྦྱར་ནས་མཚན་ཉིད་དང༌། དབྱེ་བ་
དང་༑ དམ་བཅའ་བཞག་པ་གསུམ་ལས། དང་པོ་ནི། སྒྲ་མི་རྟག་སྒྲུབ་ལ་རྟགས་སུ་བཀོད་ཀྱང་ཚུལ་
གསུམ་མ་ཡིན་པ་དེ་སྒྲ་མི་རྟག་པར་སྒྲུབ་པའི་རྟགས་ལྟར་སྣང་གི་མཚན་ཉིད། མ་བྱས་པའི་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་སུ་བཀོད་ཀྱང་ཚུལ་གསུམ་མ་ཚང་བ་དེ། མ་བྱས་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་གཏན་ཚིགས་ལྟར་སྣང་གི་མཚན་ཉིད། གཉིས་པ་དབྱེ་བ་ནི། འདིར་བསྟན་རྟགས་
ལྟར་སྣང་ལ་མ་གྲུབ་པའི་རྟགས་དང་། འགལ་བའི་རྟགས་དང་མ་ངེས་པའི་རྟགས་གསུམ་ཡོད། དང་པོ་
ལ་མཚན་ཉིད་ནི། སྒྲ་རྟག་སྒྲུབ་ལྟ་བུའི་རྟགས་སུ་བཀོད་ཀྱང་དེ་སྒྲུབ་ཀྱི་ཕྱོགས་ཆོས་མ་གྲུབ་པའི་ཆ་ནས་
བཞག་པའི་རྟགས་དེ་དེ་སྒྲུབ་ཀྱི་མ་གྲུབ་པའི་རྟགས་ལྟར་སྣང་གི་མཚན་ཉིད། དབྱེ་ན་དོན་ལ་ལྟོས་ནས་མ་
གྲུབ་པའི་རྟགས་དང་། བློ་ལ་ལྟོས་ནས་མ་གྲུབ་པའི་དེ་དང་། རྒོལ་བ་ལ་ལྟོས་ནས་མ་གྲུབ་པའི་དེ་དང་
གསུམ་ཡོད། དེའི་དང་པོ་ལ་ཡང་། རྟགས་ཀྱི་ངོ་བོ་མི་སྲིད་ནས་མ་གྲུབ་པའི་དེ་དང་། ཆོས་ཅན་གྱི་ངོ་
བོ་མི་སྲིད་ནས་མ་གྲུབ་པའི་དེ་དང་། གཞི་རྟགས་ཀྱི་འབྲེལ་བ་མི་སྲིད་ནས་མ་གྲུབ་པའི་དེ་དང༌། རྟགས་
ཀྱི་ཕྱོགས་གཅིག་ཆོས་ཅན་ལ་མི་སྲིད་པའི་དེ་དང་། ཆོས་ཅན་གྱི་ཕྱོགས་གཅིག་ལ་རྟགས་མི་སྲིད་ནས་མ་
གྲུབ་པའི་རྟགས་ལྔ་ཡོད། བློ་ལ་ལྟོས་ནས་མ་གྲུབ་པ་དྲུག་བཤད་དེ། ཐེ་ཚོམ་ཟ་ནས་མ་གྲུབ་པ་ལ་ཆོས་
ཅན་ལ་དང་རྟགས་ལ་དང༌། དེ་གཉིས་ཀྱི་འབྲེལ་བ་ལ་ཐེ་ཚོམ་ཟ་ནས་མ་གྲུབ་པ་གསུམ་དང༌། ཤེས་
འདོད་ལ་ལྟོས་ནས་གཞི་རྟགས་ཐ་དད་མེད་པའི་དང་། གཞི་ཆོས་ཐ་དད་མེད་པའི་དང་། ཆོས་རྟགས་ཐ་
དད་མེད་ནས་མ་གྲུབ་པ་གསུམ་སྟེ་དྲུག་བཤད་པའི་ཕྱིར། རྒོལ་བ་ལ་ལྟོས་ནས་གསུམ་བཤད་དེ། སྔ་
རྒོལ་ལ་ལྟོས་ནས་དང༌། ཕྱི་རྒོལ་ལ་ལྟོས་ནས་དང༌། གཉིས་ཀ་ལ་ལྟོས་ནས་མ་གྲུབ་པའི་རྟགས་ཏེ་
གསུམ་བཤད་པའི་ཕྱིར། དེ་ཐམས་ཅད་མ་གྲུབ་པའི་རྟགས་ལྟར་སྣང་དུ་འགྱུར་ཚུལ་ཡང་། རིགས་
ཐིགས་ལས། སྨྲས་ཀྱང་གོ་བར་བྱ་བ་དང་གོ་བར་བྱེད་པ་གཉིས་ལ་མ་གྲུབ་པ་འམ་ཐེ་ཚོམ་ཟ་ན་ཡང་
ངོ་༑ ༑ཆོས་ཅན་དང་འབྲེལ་བའི་ཚུལ་གཅིག་མ་གྲུབ་པའམ་ཐེ་ཚོམ་ཟ་ན་མ་གྲུབ་པའི་གཏན་ཚིགས་ལྟར་

ལེའུ་དང་པོའོ་མཐའ་དཔྱོད 114 གཏན་ཚིགས་ལྟར་སྣང་
སྣང་བ་ཡིན་ཏེ། ཞེས་གསུངས་པའི་ཕྱིར། འགལ་བའི་རྟགས་ལ་མཚན་ཉིད་ནི། བྱས་རྟགས་ཀྱིས་སྒྲ་
རྟག་པར་སྒྲུབ་པའི་རྟགས་སུ་བཀོད་ལ་དེ་སྒྲུབ་ཀྱི་ཕྱོགས་ཆོས་གྲུབ་ཅིང་ཁྱབ་པ་ཕྱིན་ཅི་ལོག་ཏུ་ངེས་པ་ངེ་
བྱས་རྟགས་ཀྱིས་དེ་སྒྲུབ་ཀྱི་འགལ་རྟགས་ཀྱི་མཚན་ཉིད་ཡིན་ཏེ། དེས་རིགས་པ་འགྲེ །ངེ་ལ་དུ་མ་
བཤད་དེ། ཆོས་ཀྱི་ངོ་བོ་འགོག་པ་དང་། ཆོས་ཅན་གྱི་ངོ་བོ་འགོག་པ་དང་། ཆོས་ཀྱི་ཁྱད་པར་འགོག་པ་
དང་༑ ཆོས་ཅན་གྱི་ཁྱད་པར་འགོག་པ་བཞི་བཤད་པའི་ཕྱིར་ཏེ། འདི་དག་ཆོས་ཅན་གྱི་སྟེང་དུ་ཆོས་ཀྱི་
ཁྱད་པར་འགོག་པ་སོགས་འདྲ་ཡང་གཞན་གྱི་འདོད་པ་འགོག་ཚུལ་གྱི་སྦྱོར་བའི་དབྱེ་བ་ཙམ་ཡིན་པའི་
ཕྱིར་ཏེ། ཕྱོགས་གླང་གིས་འདི་ནི་ཆོས་ཅན་གྱི་ཕྱིན་ཅི་ལོག་ཏུ་སྒྲུབ་པར་བྱེད་པ་ལས་འགལ་བ་ཡིན་ནོ་
ཞེས་དང༌དེ་ཉིད་ལས། དེ་ཕྱིར་དེ་ནི་ལྟོས་ནས་ཆོས་དག་དང༌། ཆོས་ཅན་ཁྱད་པར་ཡིན་པར་བརྗོད་
ཅེས་དང༌། རྣམ་ངེས་ལས་ཀྱང༌། རྣམ་པར་བཞག་པ་ཙམ་ཞིག་ཐ་དད་པ་ཡིན་གྱི་དོན་མ་ཡིན་ནོ་ཞེས་
སོ༑ ༑མ་ངེས་པའི་རྟགས་ལ། མཚན་ཉིད་དབྱེ་བ་གཉིས། དང་པོ་ནི། སྒྲ་མི་རྟག་སྒྲུབ་ལ་ཉན་བུ་རྟགས་
སུ་བཀོད་པ་ལྟ་བུའི་ཁྱོད་དེ་སྒྲུབ་ཀྱི་རྟགས་སུ་བཀོད་ཅིང་ཕྱོགས་ཆོས་གྲུབ་ཀྱང་དེ་སྒྲུབ་ཀྱི་ཁྱབ་པ་སྐབས་
ཀྱི་ཕྱི་རྒོལ་གྱིས་མ་ངེས་པའི་རྟགས་ཏེ། སྒྲ་མི་རྟག་པར་སྒྲུབ་པའི་མ་ངེས་པའི་རྟགས་ཀྱི་མཚན་
ཉིད༑ དབྱེ་ན། ཐུན་མོང་མ་ཡིན་པའི་མ་ངེས་པ་དང་། ཐུན་མོང་བའི་མ་ངེས་པ་གཉིས། ངང་པོ་ལ། གོ་
དོན་ནི། དེ་སྒྲུབ་ཀྱི་ཕྱོགས་ཆོས་སུ་སོང་བའི་ཕྱི་རྒོལ་གྱིས་དེ་སྒྲུབ་ཀྱི་མཐུན་ཕྱོགས་དང་མི་མཐུན་ཕོགས
གང་ལའང་མ་མཐོང་བའི་རྟགས་དེ་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་རྟགས་ཀྱི་དོན་དུ
བཤད། དེ་ལ་གསུམ་ཡོད་དེ། མཐུན་ཕྱོགས་ཁོ་ནར་ཡོད་ཀྱང་གཉིས་ཀར་མ་མཐོང་བའི་ཐུན་མོང་མ
ཡིན་པའི་མ་ངེས་པ་སྒྲ་མི་རྟག་སྒྲུབ་ལ་ཉན་བྱ་ལྟ་བུ་དང༌། ཕྱོགས་གཉིས་ཀར་ཡོད་ཀྱང་གཉིས་ཀར་མ་
མཐོང་བའི་ཐུན་མོང་མ་ཡིན་པའི་མ་ངེས་པ་ཕ་རོལ་པོ་ལྷ་ལས་ཚེ་འཕོས་པར་སྒྲུབ་པ་ལ་མིག་ལྡན་ལྟ་བུ་
དང་༑ དེ་སྒྲུབ་ཀྱི་མི་མཐུན་ཕྱོགས་ལ་ཡོད་ཀྱང་ཕྱོགས་གཉིས་ཀར་མ་མཐོང་བ་སྒྲ་རྟག་སྒྲུབ་ལ་ཉན་བྱ་ལྟ་
བུ་གསུམ་ཡོད་པའི་ཕྱིར། ཐུན་མོང་བའི་མ་ངེས་པའི་རྟགས་ལ་གོ་དོན། དབྱེ་བ་གཉིས ངང་པོ་ནི སྒྲ་

ལེའུ་དང་པོའོ་མཐའ་དཔྱོད 115
གཏན་ཚིགས་ལྟར་སྣང་།
རྟག་སྒྲུབ་ལ་གཞལ་བྱ་བཀོད་པ་ལྟ་བུའི་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་
ཕྱོགས་གཉིས་གང་རུང་ལ་ཡོད་པར་ངེས་པའི་མ་ངེས་པའི་རྟགས་དེ། དེ་སྒྲུབ་ཀྱི་ཐུན་མོང་གི་མ་ངེས་
པའི་རྟགས་ཀྱི་གོ་དོན། དབྱེ་ན། དངོས་ཀྱི་མ་ངེས་པ་དང་ལྷག་ལྡན་གྱི་མ་ངེས་པ་གཉིས། དང་པོ་ལ་གོ་
དོན་དང༌། དབྱེ་བ་གཉིས། དང་པོ་ནི། དུང་སྒྲ་རྩོལ་བྱུང་དུ་སྒྲུབ་པ་ལ་མི་རྟག་པ་བཀོད་པ་ལྟ་བུའི་རང་ངེ་
སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་གིས་ཕྱོགས་གཉིས་ཀར་ཡོད་པར་ངེས་པའི་མ་ངེས་པའི་
རྟགས་དེ། དེ་སྒྲུབ་ཀྱི་ཐུན་མོང་གི་དངོས་ཀྱི་མ་ངེས་པའི་རྟགས་ཀྱི་དོན་ནོ། །ཕྱེ་ན་བཞི་ཡོད་དེ། ཕྱོགས་
གཉིས་ཀར་ཁྱབ་བྱེད་དུ་འཇུག་པ་དང༌། དེ་གཉིས་ལ་ཆ་གཉིས་སུ་འཇུག་པ་དང་། མཐུན་ཕྱོགས་ལ་ཁྱབ་
བྱེད་མི་མཐུན་ཕྱོགས་ལ་ཆ་གཉིས་སུ་འཇུག་པ་དང༌། མི་མཐུན་ཕྱོགས་ལ་ཁྱབ་བྱེད་མཐུན་ཕྱོགས་ལ་ཆ་
གཉིས་སུ་འཇུག་པ་བཞི་ཡོད་པའི་ཕྱིར། ལྷག་ལྡན་ལ་ཡང་དག་དང་འགལ་བ་ལྷག་ལྡན་གཉིས་སོགས་
འཆད་པར་འགྱུར་རོ། །ལྟར་སྣང་ལ་འགལ་མ་ངེས་མ་གྲུབ་པ་གསུམ་དུ་བྱེད་པའི་རྒྱུ་མཚན་ཡོང་
དེ༑ རྗེས་ཁྱབ་ཀྱི་མཚན་ཉིད་སྟོན་པར་མཐུན་ཕྱོགས་ཁོ་ན་ལ་ཡོད་པར་ངེས་པ་ཞེས་པའི་མཐུན་ཕྱོགས་ལ་
ཡོད་པ་དང༌། དེ་ཁོ་ནར་ཡོད་པ་དང་། དེ་ལ་ཡོད་པར་ངེས་པ་དང་། དེ་ཁོ་ན་ལ་ཡོད་པར་ངེས་པ་འབྱུང་
བས་དེ་བཞིས་བསལ་བྱ་རིམ་བཞིན་དུ་མཐུན་ཕྱོགས་ལ་མེད་པ་དང་མི་མཐུན་ཕྱོགས་ལ་ཡང་ཡོང་པའི་
དོན་སྐྱོན་གཉིས། བློ་སྐྱོན་དེ་ལྟར་ཐེ་ཚོམ་པ་གཉིས་དང་བཞི་བསལ་ཞིང་སེལ་བྱའི་རྟགས་ལྟར་སྣང་བཞི་
ཡོད་ཅིང༌། འདིར་འགལ་རྟགས་བསལ་བྱའི་གཙོ་བོར་བཤད། ལྡོག་ཁྱབ་ཀྱི་མཚན་ཉིད་སྟོན་པ་ན་མི་
མཐུན་ཕྱོགས་ལ་མེད་པ་ཁོ་ནར་ངེས་པ་ཞེས་པའི་མི་མཐུན་ཕྱོགས་ལ་མེད་ཙམ་དང་དེ་ལ་མེད་པ་ཁོ་ནར་
དང་༑ དེ་ལ་མེད་པར་ངེས་པ་དང་། དེ་ལ་མེད་པ་ཁོ་ནར་ངེས་པ་བཞིས་བསལ་བྱ་བཟློག་ཟླའི་དོན་སྐྱོན་
གཉིས་དང༌། དེ་ལྟར་འཛིན་པའི་ཐེ་ཚོམ་གཉིས་དང་བཞི་སེལ་བས་དེ་ལྡན་གྱི་རྟགས་མ་ངེས་པ་བཞི་ཡོང་
ཀྱང་འགལ་བའི་རྟགས་ཀྱང་ཡོད། ཕྱོགས་ཆོས་ཀྱི་མཚན་ཉིད་སྟོན་པ་ན་རྗེས་སུ་དཔག་བྱ་ལ་ཡོང་པ་ཁོ་
ནར་ངེས་པ་ཞེས་པས དེ་ལ་ཡོད་པ་དང་། དེ་ལ་ཡོད་པ་ཁོ་ན་དང་། དེ་ལ་ཡོད་པར་ངེས་པ་དང་ངེ་

116ལེའུ་དང་པོའོ་མཐའ་དཔྱོད། གཏན་ཚིགས་ལྟར་སྣང༌།
ལ་ཡོད་པ་ཁོ་ནར་ངེས་པ་བཞིས། རྩོད་གཞི་ལ་གཏན་མེད་དང་། དེ་ལ་ཡོད་ཀྱང་ཁྱབ་བྱེད་དུ་མེད་པའི་
དོན་སྐྱོན་གཉིས་དང་། དེ་གཉིས་སུ་དོགས་པའི་ཐེ་ཚོམ་རེ་རེ་སྟེ་བཞི་སེལ་བས། དེ་ལྡན་གྱི་མ་གྲུབ་པའི་
རྟགས་རྣམས་ནི་བཟློག་ཟླ་ཡིན་པས་རྟགས་དེ་དེ་སྒྲུབ་ཀྱི་རྟགས་ལྟར་སྣང་མ་ཡིན་པར་ངེས་པར་རྟགས་དེ་
དེ་སྒྲུབ་ཀྱི་རྟགས་ཡང་དག་ཏུ་ངེས་པ་མི་སྲིད་པའི་ཕྱིར་ཏེ། དེས་ན་འདིར་ལྟར་སྣང་རྗེས་སུ་བཤད་པ་ནི་
ཚད་མས་ངེས་པའི་གོ་རིམ་མ་ཡིན་གྱི་སྡེབ་སྦྱོར་རམ་བཤད་པའི་དབང་ཙམ་ཡིན་པའི་ཕྱིར། རྣམ་བཤད་
ལས་སྔ་མ་གསུམ་གྱི་རྗེས་སུ་རྐང་པ་སྨོས་པ་དོན་མེད་དོ་ཞེ་ན། ཡང་དག་དང་ལྟར་སྣང་སོ་སོར་ཤེས་
པའི་དོན་དང་སྡེབ་སྦྱོར་གྱི་དབང་ལས་ཐ་མར་བསྟན་གྱི་ཚད་མས་ངེས་པའི་རིམ་པ་ལས་ཞེས་པ་
ནས༑ ལྟར་སྣང་ཚུལ་གསུམ་དང་མི་ལྡན་པར་མ་ངེས་པར་ཚུལ་གསུམ་ཡང་དག་ཁོ་ན་ལ་ཡོད་པར་མི་
ངེས་སོ། །ཞེས་གསུངས་པའི་ཕྱིར། འདི་དག་གོ་ཐོབ་བྱས་ལ་རྩོད་ཚེ་གཞི་ལ་སྦྱོར་ཤེས་པར་
གྱིས༑ མཚན་ཉིད་ཀྱང་གཞི་ལ་སྦྱོར་ཅིག གསུམ་པ་དམ་བཅའ་བཞག་པ་ནི། སྒྲ་རྟག་སྒྲུབ་ལྟ་བུའི་
འགལ་རྟགས་ཡིན་ན། ཁྱོད་དེ་སྒྲུབ་ཀྱི་ཕྱོགས་ཆོས་སུ་སོང་བའི་ཕྱི་རྒོལ་གྱིས་དེ་སྒྲུབ་ཀྱི་མི་མཐུན་ཕྱོགས་
ཁོ་ནར་ཡོད་པས་དངོས་ཁྱབ་ཕྱིན་ཅི་ལོག་ཏུ་སོང་བ་དང་། དེ་ངེས་ན་སྒྲ་མི་རྟག་པར་སྒྲུབ་པའི་རྗེས་ཁྱབ་
ངེས་པའི་གང་ཟག་ཡིན་པས་ཁྱབ། སྒྲ་རྟག་སྒྲུབ་ལྟ་བུའི་དེ་སྒྲུབ་ཀྱི་འགལ་རྟགས་ཡིན་ན་དེ་སྒྲུབ་ཀྱི་
ཕྱོགས་ཆོས་གྲུབ་ཅིང་དེ་སྒྲུབ་ཀྱི་ཁྱབ་པ་གཉིས་ཕྱིན་ཅི་ལོག་ཏུ་གྲུབ་བས་ཁྱབ་ཅིང་། དེ་སྒྲུབ་ཀྱི་འགལ་
ཟླར་སྒྲུབ་པའི་རྟགས་ཡང་དག་ཡིན་པས་ཁྱབ། རྟགས་དེ་ཁྱོད་ཀྱི་བློ་ངོར་ཕྱོགས་ཆོས་ཀྱི་བསལ་བྱའི་དོན་
སྐྱོན་བློ་སྐྱོན་བཞི་གང་རུང་ཞུགས་ན་ཁྱོད་ཀྱི་ངོར་རྟགས་དེ་དེ་སྒྲུབ་ཀྱི་མ་གྲུབ་པའི་རྟགས་ཡིན་པས་
ཁྱབ༑ དེས་གཞན་ཡང་ཤེས་པར་གྱིས།
གསུམ་པ་རྩོད་པ་སྤོང་བ་ལ། ཁོ་ན་རེ། གཞལ་བྱ་ཆོས་ཅན། གཏན་ཚིགས་ལྟར་སྣང་ཡིན་
པར་ཐལ། དེ་སྒྲུབ་ཀྱི་གཏན་ཚིགས་ལྟར་སྣང་ཡིན་པའི་ཕྱིར། དེར་ཐལ། སྒྲ་རྟག་པར་སྒྲུབ་པའི་གཏན་
ཚིགས་ལྟར་སྣང་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། རྟགས་ཡང་དག་ཡིན་པའི་ཕྱིར།

117ལེའུ་དང་བོའོ་མཐའ་དཔྱོད འབྲས་རྟགས་ཡང་དག
སྨྲས་པ།
གངས་ཅན་རྟོག་གེའི་དབང་ཕྱུག་བརྒྱ་ཕྲག་གིས།
རིགས་རྣོན་པོའི་རལ་གྲིས་མ་ཆོད་པའི།
དག་ལྟར་སྣང་རྟགས་ལ་སོམ་ཉིའི་སྒྲོག
ཟླ་བྲལ་རིགས་པའི་རྡོ་རྗེས་དུམ་བརྒྱར་བྱས།
ཡུལ་ཀུན་ཁྱབ་ཀྱང་མི་མཐོང་གཤིས་ལུགས་དང་།
མགྲིན་མཚོར་གནས་ཀྱང་མྱང་དཀའི་སྙན་ཚིག་དག །
སྟོབས་འབྱོར་དྲེགས་པས་ཐོབ་མིན་མཁས་པའི་རྒྱན།
སྨྲ་སྟོན་མས་བྱིན་ཨ་ཧོ་འདི་སྐལ་བཟང་།
གསལ་གསལ་དྲི་བྲལ་ཐམས་ཅད་མཁྱེན་བློ་བཞིན།
ལྷོད་ལྷོད་མ་འཁྲུལ་ཀུ་ཤའི་རྩེ་མོ་ལྟར།
འགྲིགས་འགྲིགས་ཚིག་དང་རིགས་པ་རྡུལ་གྲངས་ཀྱིས།
ཞིབ་ཞིབ་དཀའ་གནད་མ་ལུས་ངས་འདིར་ཕྱེ།
བར་སྐབས་ཀྱི་ཚིགས་སུ་བཅད་པའོ།། །།
འབྲས་རྟགས་ཡང་དག
གཉིས་པ་ནི་ཚིགས་བཅད་དེ་རྒྱས་པར་བཤད་ཚུལ་ཇི་ལྟ་བུ་ཞེ་ན། དེ་སོ་སོར་འཆད་ཚུལ་ཡོད་
དེ༑ རྐང་པ་དང་པོ་རྒྱས་པར་འཆད་ཚུལ་དང་། གཉིས་པ་རྒྱས་པར་འཆད་ཚུལ་དང་། བཞི་པ་རྒྱས་པར་
འཆད་ཚུལ་དང་གསུམ་པ་རྒྱས་པར་འཆད་ཚུལ་བཞི་ཡོད་པའི་ཕྱིར། དང་པོ་ཡོད་དེ། ཕྱོགས་ཆོས་དེ་

118ལེའུ་དང་པོའོ་མཐའ་དཔྱོད། འབྲས་རྟགས་ཡང་དག
ཆས་ཁྱབ་པ་ཡི། ། གཏན་ཚིགས་ཞེས་པ་དེ། རྒྱུ་ལ་རང་བཞིན་ཇི་སྙེད་ཅིག ཅེས་སོགས་ལེའུ་ལྷག་མའི་
གཞུང་གིས་བཤད་པའི་ཕྱིར། གཉིས་པ་ཡོད་དེ། གཏན་ཚིགས་དེ་ནི་རྣམ་གསུམ་ཉིད། །ཅེས་པའི་དོན་
རྒྱས་པར། རྒྱུ་ལ་རང་བཞིན་ཞེས་པ་ནས དེ་ནི་འབྲས་བུའི་རྟགས་ལས་སྐྱེ། །ཞེས་པའི་བར་གྱིས་
བཤད་པའི་ཕྱིར། གསུམ་པ་ཡོད་དེ། གཏན་ཚིག་ལྟར་སྣང་དེ་ལས་གཞན། །ཞེས་པའི་དོན། རྒྱུ་མ་
ཚོགས་པའི་འབྲས་བུ་ནི། །ཞེས་པ་ནས། དེ་ནི་ལྷག་མ་ལྡན་ཞེས་བརྗོད། །ཅེས་པའི་བར་གྱིས་བཤད་
པའི་ཕྱིར། བཞི་པ་ཡོད་དེ། མེད་ན་མི་འབྱུང་ངེས་ཕྱིར་རོ། །ཞེས་པའི་དོན་རྒྱས་པར། གཏན་ཚིགས་ཀྱི་
ནི་ཚུལ་གསུམ་ལའང་ཞེས་སོགས་ལེའུ་ལྷག་མས་བཤད་པའི་ཕྱིར། དེ་ལ་ཁོ་ན་རེ། མདོར་བསྟན་རྒྱས་
པར་བཤད་ཚུལ་དེ་ལ་དགོས་པ་མེད་དམ་ཡང་ན་མ་འབྲེལ་བའི་སྐྱོན་གང་རུང་ཡོད་པར་ཐལ། རྐང་པ་
གཉིས་པའི་རྒྱས་བཤད་ཀྱི་གཞུང་དེ་ལ་བརྟེན་ནས་རྟགས་ཡང་དག་གི་གྲངས་ངེས་མི་འགྲུབ་ན་ངེ་གྲངས་
ངེས་ཀྱི་རྒྱས་བཤད་དུ་མི་རུང་ལ། གལ་ཏེ་དེ་ལ་བརྟེན་ནས་འགྲུབ་ན། དེ་འབྲེལ་བ་ངེས་པ་སྔོན་དུ་འགྲོ་
དགོས་པས་རྐང་པ་གསུམ་པའི་རྒྱས་བཤད་དོན་མེད་པར་འགྱུར་ལ དེ་ལ་འབྲེལ་བ་ངེས་པ་སྔོན་དུ་འགྲོ་
མི་དགོས་ན་འབྲེལ་བ་རྒྱས་བཤད་ཀྱི་གཞུང་མ་འབྲེལ་བའི་སྐྱོན་ཡོད་པའི་ཕྱིར་ཞེས་པའི་དོགས་པ་ནི་རྣམ་
བཤད་ལས། རྐང་པ་གཉིས་པའི་ཞེས་པ་ནས། གསུམ་པའི་རྒྱས་བཤད་ཀྱི་གཞུང་དགོས་པ་མེང་པར་
འགྱུར་རོ། །དེ་སྔོན་དུ་འགྲོ་བ་ལ་མི་ལྟོས། འཆད་ཚུལ་གཉིས་པ་མ་འབྲེལ་བར་འགྱུར་རོ་ཞེ་ན། ཞེས་
བྱུང་༑ སྐྱོན་དེ་དག་ཡོད་པ་མ་ཡིན་པར་ཐལ གཏན་ཚིགས་ཀྱི་ནི་ཚུལ་གསུམ་ལའང་། སོགས་ཀྱི་
གཞུང་སྦྱོར་ཚུལ་གཉིས་པ་ཚད་མས་ངེས་པའི་རིམ་པའི་དབང་དུ་བྱས་པ་ཡིན་པས། རྒྱུ་ལ་ཞེས་སོགས་
ལ་བརྟེན་ནས་ཀྱང་རྟགས་ཆོས་ཀྱི་འབྲེལ་བ་ངེས་ནུས་ལ། རྒྱུ་ལ་ཞེས་སོགས་གཞུང་འདི་ཡང་རྟགས་
ཡང་དག་གི་གྲངས་ངེས་དང་འབྲེལ་བ་རྒྱས་བཤད་གཏན་ཚིགས་ཀྱི་སོགས་དང་མཐུན་པར་སྦྱར་བས་
གཏན་ཚིགས་ཀྱི་ནི་སོགས་དོན་མེད་པར་མི་འགྱུར་བའི་ཕྱིར། རྣམ་བཤད་ལས། སྐྱོན་མེད་དེ གཞུང་
གི་སྦྱོར་ཚུལ་གཉིས་པ་ནི། ཞེས་པ་ནས། དོན་མེད་པར་མི་འགྱུར་རོ། །ཞེས་སོ། །འོ་ན། རྒྱས་བཤང་

ལེའུ་དང་པོའོ་མཐའ་དཔྱོད 119
འབྲས་རྟགས་ཡང་དག
གཉིས་གཞུང་སོ་སོར་བཤད་མི་རིགས་པར་ཐལ། བཤད་མ་ཐག་དེའི་ཕྱིར་ན་མ་ཁྱབ་སྟེ། རྒྱུ་ལ་རང་
བཞིན་སོགས་ཀྱིས་རྟགས་གསུམ་གྱི་གྲངས་ངེས་དང་དེའི་མཚན་གཞི་ངོས་བཟུང་ནས། གཏན་ཚིགས་ཀྱི་
ནི་སོགས་ཀྱིས་དེ་དག་ངེས་བྱེད་ཀྱི་ཚད་མ་བཤད་པའི་ཕྱིར། རྣམ་བཤད་ལས། འོ་ན་དེ་
གཉིས ནས། སྐྱོན་མེད་དོ་ཞེས་གསུངས་པའི་ཕྱིར།
རྒྱུ་ལ་རང་བཞིན་ཇི་སྙེད་ཅིག །མེད་ན་མི་འབྱུང་འབྲས་བུ་ནི། །གཏན་ཚིགས། ཞེས་པའི་དོན་
ལ་གཞུང་དོན་དང༌། མཐའ་དཔྱད་པ་གཉིས། དང་པོ་ལ་མདོ་ལས་བཤད་ཚུལ་དང་བསྟན་ཆོས་ལས་
བཤད་ཚུལ་གཉིས། དང་པོ་ནི། ཆོས་བཅུ་པའི་མདོ་ལས དུ་བ་ལས་ནི་མེར་ཤེས་དང༌། །ཆུ་སྐྱར་ལས་
ནི་ཆུར་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། །ཞེས་
པས་དུ་བའི་རྟགས་ཀྱིས་དུ་ལྡན་ལར་མེ་ཡོད་པར་སྒྲུབ་པ་དང་། ཆུ་སྐྱར་ལྡིང་བའི་རྟགས་ཀྱིས་དེ་ལྡན་གྱི་
ཐང་ལ་ཆུ་ཡོད་པར་སྒྲུབ་པ་དང་། སེམས་སྲན་ཆུང་ལ་ཉན་ཐོས་ཐེག་པའི་ཆོས་བཤད་པས་མཆི་མ་དང་
སྤུ་ལྡང་བའི་རྟགས་ཀྱིས་ཉན་ཐོས་རིགས་ཅན་དང་། ང་རྒྱལ་དང་གཅིག་བུར་དགའ་ལ་རང་རྒྱལ་གྱི་དེ་
བཤད་པས་བ་སྤུ་ལྡང་བ་སོགས་ཀྱི་རྟགས་ཀྱིས་རང་རྒྱལ་རིགས་ཅན་དང་། རྒྱ་ཆེན་པོར་དགའ་ལ་བྱང་
སེམས་ཀྱི་དེ་ལྟར་བཤད་པས་སྙིང་རྗེ་ཆེ་བས་སྤུ་ལྡང་བ་སོགས་ཀྱི་རྟགས་ཀྱིས་ཐེག་ཆེན་གྱི་རིགས་ཅན་དུ་
སྒྲུབ་པའི་འབྲས་རྟགས་རྣམས་བཤད་པའི་ཕྱིར། འདི་ཚིག་ཟིན་གྱི་མཚན་གཞི་ཡིན་ནོ། དངོས་བསྟན་ལ་
ཡང་ཀུན་ཉོན་དང་རྣམ་བྱང་ཕྱོགས་ཀྱི་འབྲས་རྟགས་དཔག་མེད་བསྟན་པར་ཤེས་པར་བྱ་སྟེ། འདིའི་
མཚན་མ་ནི་རྟགས་ཀྱི་མིང་ཡིན་ལ་རྟགས་སམ་མཚན་མ་དེའི་སྒོ་ནས་བརྟགས་ཚུལ་ཤིན་ཏུ་མང་བའི་ཕྱིར་
ཏེ༑ དེའི་སྒོ་ནས་ལུང་མ་བསྟན་བརྟགས་ཚུལ་གྱི་འབྲས་རྟགས་ཀྱང་ཡོད། དད་ཅན་དུ་སྒྲུབ་པའི་འབྲས་
རྟགས་ཀྱང་ཡོད། བྱང་སེམས་སུ་སྒྲུབ་པའི་དེ་ཡང་ཡོད། ཆགས་ཅན་དུ་སྒྲུབ་པའི་དེ་ཡང་ཡོད། དེ་
བཞིན་གཤེགས་པར་སྒྲུབ་པའི་འབྲས་རྟགས་ཀྱི་བར་ཡོད་པའི་ཕྱིར། དང་པོ་གྲུབ་སྟེ། རྣལ་འབྱོར་སྤྱོད་
པའི་ས་ལས། རྟགས་ལས་རྗེས་སུ་དཔག་པ་གང་ཞེ་ན། ད་ལྟར་རམ་སྔོན་མཐོང་བའི་མངོན་ཚན་དང་

120ལེའུ་དང་པོའོ་མཐའ་དཔྱོད འབྲས་རྟགས་ཡང་དག
མཚན་མ་འགའ་ཞིག་གིས་འབྲེལ་བ་ལས། ཡུལ་མངོན་པར་བརྟགས་པ་གང་ཡིན་བ་སྟེ། དཔེར་ན། རུ་
མཚོན་ལས་ཤིང་རྟ་རྗེས་སུ་དཔག་པ་དང་། དུ་བ་ལས་མེ་དང་ནོག་དང་རྭ་ལས་བ་ལང་དང་ཞེས་
སོགས་གསུངས་པའི་ཕྱིར། ཁྱབ་སྟེ། རྟགས་ལས་རྗེས་སུ་དཔག་པ་གང་ཞེ་ན། ཞེས་པ་ནས། མངོན་
པར་བརྟགས་པ་གང་ཡིན་པ་ཞེས་པ་མདོར་བསྟན་གྱི་མཚན་ཉིད་སྟོན་པའི་ཚིག་དང༌། ལྷག་མ་དཔེར་
བརྗོད་ཡིན་ཞིང༌། མདོར་བསྟན་གྱི་མངོན་ཚན་དང་མཚན་མ་འགའ་ཞིག་ཅེས་པ་ནི་མཚན་གཞི་རུ་མཚོན་
དང་དུ་བ་དང༌། སེར་སྣ་དང་བྲལ་བ་སོགས་ཡིན་པའི་ཕྱིར། གཉིས་པ་གྲུབ་སྟེ། འཕགས་པ་རྣམས་ལ་
ལྟ་འདོད་ཆེ་བའི་རྟགས་ཀྱིས་དེ་ལྡན་གྱི་སྐྱེ་བོ་དད་ཅན་དུ་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར་
ཏེ༑ དེ་བཞིན་དུ་དམ་པའི་ཆོས་ཉན་འདོད་ཆེ་བ་དང་སེར་སྣ་དང་བྲལ་བ་ཡང་དེ་ལྡན་གྱི་དེ་དད་ཅན་དུ་
སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར། ས་སྡེ་ལས། འཕགས་པ་རྣམས་ལ་ལྟ་འདོད་པ་
དང་༑ དམ་པའི་ཆོས་ཉན་པ་དང་། སེར་སྣ་དང་བྲལ་བ་ལས་དད་པ་ཅན་དང་། ཞེས་གསུངས་པའི་
ཕྱིར༑ གསུམ་པ་གྲུབ་སྟེ། མི་བཟོད་པའི་སྙིང་རྗེ་ཆེན་པོ་དང་ལྡན་པ་དང༌། སྙིང་རྗེ་དེས་དྲངས་པའི་སྙན་
སྨྲ་དང༌། གཞན་དོན་ལ་སྤྲོ་བ་བསྟན་པ་དང༌། དེའི་དབང་གིས་སྤར་བ་མ་འཆུམ་པ་དང་། འབུམ་
སོགས་ཀྱི་ཟབ་དོན་གྱི་དགོངས་པ་བློ་གྲོས་མི་ཟད་པ་ལྟར་འགྲེལ་བའི་རྟགས་ལྔས་དེ་ལྡན་གྱི་སོ་སྐྱེ་བྱང་
སེམས་སུ་སྒྲུབ་པའི་འབྲས་རྟགས་ལྔ་བཤད་པའི་ཕྱིར་ཏེ། ས་སྡེ་ལས། སྙིང་བརྩེ་བ་དང་། སྙན་པར་སྨྲ་
བ་དང་། སྤར་བ་མ་འཆུམ་པ་དང༌། ཟབ་མོའི་དོན་གྱི་དགོངས་པ་ངེས་པར་འགྲེལ་བ་ལས། བྱང་ཆུབ་
སེམས་དཔའ་དང་ཞེས་གསུངས་པའི་ཕྱིར་དང༌། དེ་བཞིན་དུ་བྱང་ས་སོགས་ལས་བཤད་པ་ཤེས་པར་
བྱ༑ ཡང་ན་ཚིག་ཟིན་ཙམ་གྱི་ཁྱད་ཆོས་ལྔ་ལྡན་གྱི་རྟགས་གཅིག་བྱས་ན་ཡང་རུང་ངོ་། །བཞི་པ་གྲུབ་
སྟེ༑ ས་སྡེ་ལས། རྒོད་པ་དང་འཕྱར་བ་དང་ཅོ་འདྲི་བ་དང་རྩེ་བ་དང་ཅ་ཅོ་ཆེ་བ་ལས་འདོད་ཆགས་དང་
བྲལ་བ་མ་ཡིན་པ་དང༌། ཞེས་གསུངས་པའི་ཕྱིར་དང༌། ཆེ་བ་ཞེས་པ་ལྔ་ཀའི་མཐར་སྦྱར་རོ། །ལྔ་པ་
གྲུབ་སྟེ། མཚན་དཔེ་གསལ་རྫོགས་ཀྱི་སྐྱེས་བུའི་རྟགས་སམ། མཚན་དཔེ་དང་མཐུ་བསམ་མི་ཁྱབ་ཀྱི་

ལེའུ་དང་པོའོ་མཐའ་དཔྱོད 121
འབྲས་རྟགས་ཡང་དག
སྐྱེས་བུའི་རྟགས་ཀྱིས་དེ་བཞིན་གཤེགས་པར་སྒྲུབ་པའི་འབྲས་རྟགས་བཞི་སོགས་བཤད་པའི་ཕྱིར་
ཏེ༑ ས་སྡེ་ལས། དེ་བཞིན་གཤེགས་པའི་མཚན་དང་དཔེ་བྱད་བཟང་པོ་རྣམས་དང༌། དེ་བཞིན་གཤེགས་
པའི་ཡེ་ཤེས་དང་། ཉེ་བར་ཞི་བ་དང་། སྒྲུབ་པ་དང་། མཐུ་ལས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཐམས་ཅད་མཁྱེན་པ་དང་། ཞེས་གསུངས་པའི་ཕྱིར། དེ་བཞིན་
གཤེགས་པར་སྒྲུབ་ན་སྔར་ལྟར་དང་དངོས་ཟིན་ལ་ཁྱད་པར་ལྔ་ཀ་ལ་དེ་བཞིན་གཤེགས་པའི་སྦྱར་བ་ལྟར་
བྱས་ནས་རྫོགས་པའི་སངས་རྒྱས་སུ་སྒྲུབ་པའི་འབྲས་རྟགས་ཡང་དག་ལྔ་བྱའོ། །འདི་ཡང་བློ་གསར་
རྣམས་ཀྱི་བློ་གྲོས་ཀྱི་གེ་སར་བྱེ་བ་བཞད་པའི་འོད་ཟེར་དུ་སྤྲོས་པ་ལགས་སོ།
དོན་དེ་དག་བསྟན་བཅོས་རྣམ་འགྲེལ་འདིར་ལྔ་སོགས་ཀྱིས་བཤད་དེ། འབྲས་རྟགས་ཡང་དག་
ལ་ལྔ་ཡོད་པ་ལས། རྒྱུ་དངོས་སྒྲུབ་ཀྱི་འབྲས་རྟགས་ཡང་དག་ནི། འདི་ཉིད་ལས། རྒྱུ་ལ་རང་བཞིན་ཇི་
སྙེད་ཅིག །སོགས་ཀྱིས་བཤད། རྒྱུ་སྔོན་སོང་སྒྲུབ་ཀྱི་འབྲས་རྟགས་ཡང་དག་ནི། འདི་ཉིད་གཉིས་
པར༑ སྐྱེ་བ་ཡོངས་སུ་ལེན་པ་ན། །འབྱུང་རྔུབ་དབང་པོའི་བློ་དག་དང་། །ཞེས་པས་བཤད། རྒྱུ་སྤྱིའམ་
རང་ལྡོག་སྒྲུབ་ཀྱི་འབྲས་རྟགས་ཡང་དག་བཤད་པ་ལ། འདི་ཉིད་ཀྱི་གཉིས་པ་ལས། རེས་འགའ་བ་ཉིད་
ཡིན་པས་ན། །སྡུག་བསྔལ་འདི་རྒྱུ་ཅན་ཉིད་གྲུབ། །ཅེས་བྱུང་། རྒྱུ་ཁྱད་པར་སྒྲུབ་ཀྱི་འབྲས་རྟགས་ཡང་
དག་ནི། འདི་ཉིད་ལས། རྒྱུ་གཞན་དག་ནི་ཡོད་ན་ཡང་། །དབང་པོའི་བློ་དང་ལྡན་པའི་ཕྱིར། །ཞེས་
བྱུང༌༑ རྒྱུ་ཆོས་རྗེས་དཔོག་གི་འབྲས་རྟགས་ཡང་དག་ནི། འདི་ཉིད་ལས། ཚོགས་པ་གཅིག་ལ་རག་
ལས་པ། །གཟུགས་ལ་སོགས་པ་རོས་རྟོགས་པ། །རྒྱུ་ཆོས་རྗེས་སུ་དབོག་པ་སྟེ། །དུ་བས་བུད་ཤིང་
འགྱུར་བ་བཞིན། །ཞེས་བྱུང༌། འབྲས་རྟགས་ཡང་དག་འདི་ལྔ་ཁོ་ནར་མ་ངེས་ཏེ། རྒྱུ་ཚོགས་གྲངས་
ཚང་སྒྲུབ་ཀྱི་འབྲས་རྟགས་ཡང་དག་སོགས་ཡོད་པའི་ཕྱིར། མདོ་ལས། རྒྱུ་དང་རྐྱེན་མ་ཚང་བ་མེང་པའི་
ཕྱིར༑ ལས་ཀྱི་འབྲས་བུ་མངོན་པ་ཡང་ཡོད་དོ། །ཞེས་དང་། འདི་ཉིད་ལས། རྒྱུ་ཚོགས་སོགས་སོ།
འདིར་འབྲས་རྟགས་ཡང་དག་བཤད་པ་ལ་ཆོས་ཅན། དགོས་པ་ཡོད་དེ། སྤྱིར་རྒྱུ་འབྲས་ཀྱི་རྣམ་དབྱེ་ལ་

122ལེའུ་དང་པོའོ་མཐའ་དཔྱོད། འབྲས་རྟགས་ཡང་དག
མཁས་པ་དང༌། ཁྱད་པར་ཀུན་ཉོན་གྱི་རྒྱུ་རྐྱེན་དང༌། དེ་ཟློག་བྱེད་རྣམ་བྱང་རྒྱུ་རྐྱེན་ལ་མཁས་པ་
དང་༑ ཞར་བྱུང་རྒྱང་འཕེན་གྱིས་རྒྱུ་མེད་པར་འདོད་པ་དང༌། རྒྱུ་ཡོད་པར་འདོད་ཀྱང་གྲངས་ཅན་ངང་
དབང་ཕྱུག་པ་དང་། ཁྱབ་འཇུག་པ་དང་སྤྱོད་པ་བ་སོགས་ཀྱིས་རྒྱུ་རྟག་པ་དང་རྒྱུ་ཁ་ཡར་བས་འབྲས་བུ་
སྐྱེ་བར་འདོད་པ་དང་། སྒྲ་བའམ་བརྡ་སྤྲོད་པའམ་ལུང་སྟོན་པ་ཁ་ཅིག་མེ་མེད་པའི་བརྒྱ་བྱིན་གྱི་སྤྱི་བོར་
ཡང་དུ་བ་ཡོད་པར་འདོད་པའི་ལོག་རྟོག་ཀུན་བཏགས་དུ་མ་བཟློག་པའི་ཆེད་ཡིན་པའི་ཕྱིར། ས་ལུ་ལྗང་
བའི་མདོ་ལས མྱུ་གུ་དེ་ཡང་བདག་གིས་མ་བྱས་གཞན་གྱིས་མ་བྱས། ཞེས་པ་ནས། རྒྱུ་དང་རྐྱེན་མ་
ཚང་པ་མེད་པའི་ཕྱིར། ཞེས་པ་ནས། མིང་གཟུགས་ཀྱི་མྱུ་གུ་མངོན་པར་སྒྲུབ་བོ། །ཞེས་གསུངས་པའི་
ཕྱིར༑ ཚད་ཆེན་དཀའ་འགྲེལ་ལས། འདི་ལྟར་རྟེན་ཅིང་འབྲེལ་བར་འབྱུང་བ་ཕྱིན་ཅི་མ་ལོག་པར་སྟོན་
པའི་ཕྱིར་དེའི་དོན་ངེས་པར་བཟུང་བ་ལས་བདེ་འགྲོའི་རྒྱ་ལས་དང་འབྲས་བུ་ཕྱིན་ཅི་མ་ལོག་པ་ལ་ཡིང་
ཆེས་སྐྱེ་ཞིང་། ངེས་པར་ལེགས་པའི་རྒྱུ་ཆོས་དང་གང་ལ་བདག་མེད་པར་རྟོགས་པ་ཡང་ཐོས་པ་
དང་བསམ་པ་དང་སྒོམ་པའི་རིམ་གྱིས་སྐྱེའོ་ཞེས་པ་ནས གཞན་དག་གིས་མི་མཐུན་པའི་རྒྱུ་དང་ཚད་མ་
དང་འགལ་བའི་དངོས་པོ་ལ་བརྟེན་པར་འདོད་དེ། དེ་ལྟ་བས་ན་དེ་བསལ་བའི་སྒོ་ནས་བཅོམ་ལྡན་འངས་
ཀྱིས་ཇི་ལྟ་བ་བཞིན་དུ་གསུངས་པ་ཡིན་ནོ། །ཞེས་བསྟན་པའི་དོན་དང་ཞེས་གསུངས་པའི་ཕྱིར།
མཐའ་དཔྱད་པ་ལ་དགག་གཞག་གཉིས་ལས། དང་པོ་ནི མཚན་ཉིད་དང༌། རྟགས་ཆོས་དོན་
གསུམ་དང༌། འགྲུབ་བྱེད་ཚད་མ་རྣམས་ལ་དཔྱད་ན། ཁ་ཅིག་ན་རེ། དེ་སྒྲུབ་ཀྱི་སྒྲུབ་རྟགས་གང་
ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཀྱི་གཟུང་བྱའི་འབྲས་བུ་ཡིན་པ་དེ་སྒྲུབ་ཀྱི་འབྲས་རྟགས་ཡང་
དག་གི་མཚན་ཉིད་ཟེར། ལ་ལ་ན་རེ། དེ་སྒྲུབ་ཀྱི་བསྒྲུབ་བྱའི་ཆོས་དང་དེ་བྱུང་དུ་འབྲེལ་ཞེས་ཟུར་བྱེད་པ་
དག་ལ། དུ་བ་ཆོས་ཅན། དུ་ལྡན་གྱི་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་མ་ཡིན་པར་
ཐལ། དེ་སྒྲུབ་ཀྱི་བསྒྲུབ་བྱའི་ཆོས་ཀྱི་འབྲས་བུ་མ་ཡིན་བའི་ཕྱིར། དེར་ཐལ། དེ་སྒྲུབ་ཀྱི་བསྒྲུབ་བྱའི་
ཆོས་དང་རྫས་ཐ་དད་མ་ཡིན་པའི་ཕྱིར། དེར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་རྫས་སུ་མ་གྲུབ་པའི་

123ལེའུ་དང་པོའོ་མཐའ་དཔྱོད། འབྲས་རྟགས་ཡང་དག
ཕྱིར། མ་གྲུབ་ན། མི་རྟག་པ་སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་ཡིན་པ་དང་། སྒྲ་ཆོས་ཅན་ཡིན་
པ་གཉིས་རྫས་སུ་གྲུབ་པར་ཐལ་ལོ། །མ་གྲུབ་པ་དེའི་ཕྱིར། འདོད་ན། སྒྲ་དང་མི་རྟག་པ་གཉིས་དེ་
མངོན་སུམ་དུ་རྟོགས་པའི་བློ་མ་འཁྲུལ་བ་ལ་ཆོས་དང་ཆོས་ཅན་དུ་སྣང་བར་ཐལ། དེ་གཉིས་ཆོས་དང་
ཆོས་ཅན་ཡིན་པ་དོན་དམ་པར་གྲུབ་པའི་ཕྱིར། རྟགས་སོང་། འདོད་ན། སྒྲ་དང་མི་རྟག་པ་གཉིས་བློ་མ་
འཁྲུལ་པ་ལ་ཐ་དད་དུ་སྣང་བར་ཐལ་ལོ། །འདོད་པའི་ཕྱིར། འདོད་ན། དེ་གཉིས་རྫས་ཐ་དད་དུ་ཐལ་
ལོ༑ ༑ཡང་ཁ་ཅིག དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་བསྒྲུབ་བྱའི་ཆོས་ལ་མེ་ཁོ་ན་
འཇོག་ཅིང་མེ་ཡོད་པ་མི་འཇོག་ཟེར། ལ་ལས་དུ་བ་ཡོད་པའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་
པའི་རྟགས་ཆོས་ལ་དུ་ཡོད་དང་མེ་ཡོད་ཁོ་ན་འཇོག་ལ་མེ་དུ་གཉིས་མི་འཇོག་ཟེར། དེ་དག་ལ་འོ་ན། དུ་
བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་ཆོས་ལ་མེ་དང་རྟགས་ལ་དུ་བ་བཀོད་ཀྱང་འགོད་
ཚུལ་ཡོད་འགོད་ཡིན་ཞེས་བཤད་མི་རིགས་པར་ཐལ། སྔ་ཕྱི་གཉིས་ཀའི་འདོད་ཚུལ་དེའི་ཕྱིར། འདོད་
ན༑ དེ་གཉིས་མེ་ཆོས་དང་དུ་བ་རྟགས་ལ་འགོད་ཀྱང་ཡོད་འགོད་བྱས་པའི་འབྲས་རྟགས་ཡང་དག་གི་
སྦྱོར་ངག་གཉིས་མེད་པར་ཐལ་ལོ། །འདོད་པའི་ཕྱིར། འཁོར་གསུམ་ཁས། འདོད་ན། གང་ན་དུ་བ་
ཡོད་ན་མེ་ཡོད་པས་ཁྱབ། དཔེར་ན། ཚང་མང་བཞིན། དུ་ལྡན་གྱི་ལ་ལ་ཡང་དུ་བ་ཡོད་ཅེས་པའི་སྒྲུབ་
ངག་འདི་དེ་འདྲའི་སྒྲུབ་ངག་མ་ཡིན་པར་ཐལ། འདོད་པའི་ཕྱིར། འདོད་ན། རིགས་ཐིགས་
ལས༑ འབྲས་བུའི་གཏན་ཚིགས་ཀྱི་སྦྱོར་བ་ནི། གང་ན་དུ་བ་ཡོད་པ་དེ་ན་མེ་ཡོད་དེ། དཔེར་ན། ཚང་
མང་བཞིན་ཏེ། འདི་ནའང་དུ་བ་ཡོད་དོ་ཞེས་བྱ་བ་ལྟ་བུའོ། །ཞེས་གསུངས་པ་མི་འཐད་པར་ཐལ་ལོ།
གཞན་ཡང་། བཤད་མ་ཐག་པའི་སྒྲུབ་ངག་དེ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་
སྒྲུབ་ངག་དང་དུ་བ་ཡོད་པའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་སྒྲུབ་ངག་གཉིས་ཀ་མ་ཡིན་
པར་ཐལ་ལོ། །འདོད་པའི་ཕྱིར། འདོད་ན། སོ་སོར་ཞོག་ཅིག་བྱ། ཡང་ཁ་ཅིག དུ་བ་ཡོད་པ་དུ་ལྡན་
ལ་ལ་མེ་ཡོད་པར་སྒྲུབ་པའི་རང་བཞིན་གྱི་རྟགས་ཡང་དག་ཏུ་མི་རུང་སྟེ། འོ་ན། མེ་ཡོད་པ་ལ་དུ་བ་

124
ལེའུ་དང་པོའོ་མཐའ་དཔྱོད འབྲས་རྟགས་ཡང་དག
ཡོད་པར་ཐལ། དུ་བ་ཡོད་པ་མེ་ཡོད་པ་དང་བདག་ཉིད་གཅིག་ཡིན་པའི་ཕྱིར་ཏེ། དེ་དེ་དང་བདག་གཅིག་
འབྲེལ་ཡིན་པའི་ཕྱིར རྟགས་སོང༌། འདོད་ན། མེ་ཡོད་དུས་དང་དུ་བ་ཡོད་དུས་སྔ་ཕྱིར་གྲུབ་པ་མ་ཡིན་
པར་ཐལ་ལོ། །འདོད་པའི་ཕྱིར་ན་མ་ཁྱབ། གཞན་ཡང་། བདག་སྐྱེ་ཡོད་པར་ཐལ། དུ་བའི་རྒྱུ་མེ་ཡོད་
དུས་ན་དུ་བའང་ཡོད་པའི་ཕྱིར། རྟགས་གྲུབ་སྟེ། དེ་གཉིས་བདག་ཉིད་གཅིག་ཡིན་པའི་ཕྱིར་ན་མ་ཁྱབ་
སྟེ༑ དངོས་པོ་དང་དེ་རིང་སྐྱེས་པ་གཉིས་ཀྱིས་མ་ངེས་པའི་ཕྱིར། དེས་ན་ཁོ་བོས་མེ་ཡོད་པ་དང་དུ་བ་
ཡོད་པ་གཉིས་ལ་བདག་གཅིག་འབྲེལ་དང་དུ་བ་དང་མེ་དེ་བྱུང་འབྲེལ་གཉིས་མི་འགལ་བར་འདོད་
ལ༑ ཁྱོད་ཀྱིས་བདག་གཅིག་འབྲེལ་དང་དེ་བྱུང་འབྲེལ་དེ་གཉིས་གང་ཡང་འཇོག་མ་ཤེས་སོ། །ཡང་ཁ་
ཅིག་ན་རེ། དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་དང་ཁྱོད་ཀྱི་རྒྱུ་ཡང་ཡིན་པའི་གཞི་མཐུན་ཡོད་པ་དེ། ཁྱོད་དེ་སྒྲུབ་ཀྱི་འབྲས་རྟགས་ཡང་དག་
གི་མཚན་ཉིད་ཟེར་ལ། དགག་རྟགས་ཡང་དག་གི་མཚན་ཉིད་དེ་སྒྲུབ་ཀྱི་བསྒྲུབ་བྱའི་ཆོས་དང་དགག་
པའི་གཞི་མཐུན་ཡོད་པའི་རྟགས་ཡང་དག་ཟེར་ཅིང་། རང་འགྲེལ་གཉིས་ལ་འཁྲུལ་ནས་རྙོག་གེའི་དབང་
པོ་ཁ་ཅིག ཞི་འཚོས་སེལ་བ་གཉིས་བཤད་པ་འགོག་ཅིང་མ་ཡིན་དགག་དགག་པ་མིན་གསུངས་
ཤིང་༑ གཞན་དག་གིས་མ་ཡིན་དགག་དགག་པ་ཡིན་པར་ཐུགས་གཏད་ནས་དགག་པ་གཉིས་གང་རུང་
ཞིག་སྒྲུབ་ཆོས་བྱས་པའི་རྟགས་ཡང་དག་ལ་དགག་རྟགས་ཀྱིས་ཁྱབ་པར་འདོད་པ་སྔོན་དང་བར་དང་
ཕྱིས་སུ་སྣ་ཚོགས་འབྱུང་ངོ་། །འདི་དག་ལ་འཕགས་ཡུལ་བཎ་གྲུབ་ཆེན་པོ་དག་དང་རྗེ་ཡབ་སྲས་གསུང་
ལ་བརྟེན་ནས་ལུང་རིགས་ཀྱིས་མཚོན་པ་རེ་དཔྱད་ན། འོ་ན་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་
དགག་རྟགས་ཡང་དག་ཡིན་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་བསྒྲུབ་
བྱའི་ཆོས་སུ་བཟུང་བའི་མི་རྟག་པ་དགག་པ་ཡིན་པའི་ཕྱིར། འཁོར་གསུམ་ཁས། རྟགས་གཉིས་པ་མ་
གྲུབ་ན། མི་རྟག་པ་ཆོས་ཅན། དགག་པར་ཐལ། དངོས་མིང་ལ་དགག་ཚིག་སྦྱར་བའི་ཆོས་ཡིན་པའི་
ཕྱིར་ཏེ། དེའི་མི་ཞེས་པ་དགག་ཚིག་ཡིན་པའི་ཕྱིར། རྒྱས་པར་འོག་ཏུ་འགོག་གོ །རྩ་བར་འདོད་མི་ནུས་

ལེའུ་དང་པོའོ་མཐའ་དཔྱོད 125
འབྲས་རྟགས་ཡང་དག
ཏེ༑ རྟགས་གསུམ་དུ་ཕྱེ་བའི་རང་བཞིན་གྱི་རྟགས་ཡང་དག་ཡིན་པའི་ཕྱིར། ཁྱབ་སྟེ། རང་འགྲེལ་
ལས། དེ་ལ་གཉིས་ནི་དངོས་པོ་སྒྲུབ་པ་ཡིན་ལ། གཅིག་ནི་དགག་པའི་གཏན་ཚིགས་ཏེ། ཞེས་གསུངས་
བའི་ཕྱིར། གཞན་ཡང་། འཇིག་པའི་ངང་ཅན་དེ། གཟུགས་སོགས་ལྔ་རང་དུས་འདས་མ་ཐག་ཏུ་མི་
གནས་པར་སྒྲུབ་པའི་རང་བཞིན་གྱི་རྟགས་ཡང་དག་མ་ཡིན་པར་ཐལ། རང་དུས་འདས་མ་ཐག་ཏུ་མི་
གནས་པ་དགག་པ་ཡིན་པའི་ཕྱིར། འཁོར་གསུམ་ཁས། འདོད་ན། ཛེ་ཏཱ་རིས། སྦྱོར་བ་ནི་གང་ཞིག་
གང་གི་ཚེ་འཇིག་པའི་ངང་ཅན་ཡིན་པ་དེ་ནི་དེའི་ཚེ་དེ་མ་ཐག་ཏུ་མི་གནས་པ་ཡིན་ཏེ། དཔེར་ན། མཐའི་
སྐད་ཅིག་ལ་གནས་པའི་དངོས་པོ་བཞིན་ནོ། །གཟུགས་ལ་སོགས་པ་ཡང་སྐྱེ་བའི་དུས་ན་འཇིག་པའི་ངང་
ཅན་ཡིན་ནོ། །ཞེས་བྱ་བ་ནི་རང་བཞིན་གྱི་གཏན་ཚིགས་སོ །ཞེས་གསུངས་པ་མི་འཐང་པར་
ཐལ། འདོད་པའི་ཕྱིར། གཞན་ཡང་། དུ་བ་དེ་དུ་ལྡན་ལ་ལ་རྟག་དངོས་ཀྱིས་སྟོང་བའི་མེ་ཡོད་པར་སྒྲུབ་
པའི་ཚུལ་གསུམ་མ་ཡིན་པར་ཐལ། དེ་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། འཁོར་གསུམ་
ཁས༑ དེར་ཐལ། དེ་སྒྲུབ་ཀྱི་འབྲས་རྟགས་ཡང་དག་མ་ཡིན་བ་གང་ཞིག རང་བཞིན་དང་མ་དམིགས་
པའི་རྟགས་ཡང་དག་ཀྱང་མ་ཡིན་པའི་ཕྱིར། དང་པོ་དངོས་ལ། མ་གྲུབ་ན། དེར་ཐལ། དེ་སྒྲུབ་ཀྱི་སྒྲུབ་
རྟགས་ཡང་དག་མ་ཡིན་པའི་ཕྱིར། ཁྱབ་སྟེ་རྣམ་ངེས་རང་འགྲེལ་ལས། དེ་ལ་གཉིས་ནི་དངོས་པོ་
མ་པོ་སྒྲུབ་
པ་ཡིན་ལ་ཞེས་གསུངས་པའི་ཕྱིར་དང༌། ཁྱོད་ཀྱིས་དེ་སྒྲུབ་ཀྱི་སྒྲུབ་ཆོས་ལ་མ་ཡིན་དགག་ཅིག་བྱུང་ན་
ཡང་དགག་རྟགས་སུ་ཁས་བླངས་པའི་ཕྱིར་རོ། །འཁོར་གསུམ། རྩ་རྟགས་གཉིས་པ་གྲུབ་སྟེ། དུ་བ་
རྟག་དངོས་ཀྱིས་སྟོང་བའི་མེ་དང་རང་བཞིན་གཅིག་མ་ཡིན་པའི་ཕྱིར། འཁོར་གསུམ། དུ་བ་རྟག་དངོས་
ཀྱིས་སྟོང་པའི་མེའི་འབྲས་བུ་ཡིན་པའི་ཕྱིར་ཏེ། དེ་མེའི་འབྲས་བུ་ཡིན་བའི་ཕྱིར། འཁོར་གསུམ་
ཁས༑ གཞན་ཡང༌། ཤཱཀྱའི་འགྲེལ་བཤད་ལས། སྦྱོར་བ་ཡང་གང་དང་གང་ཉེ་བ་ལས་ཁྱད་པར་དུ་
གྱུར་པ་མེད་པའི་ཆོས་ཅན་དེ་དག་ནི་ཤིན་ཏུ་འཕེལ་བར་གྱུར་བ་ནི་དེ་དག་ཟིལ་གྱིས་གནོན་པའི་རྗེས་སུ་
འགྲོ་བ་མེད་པ་ཅན་གྱི་འཇིག་པའི་ཆོས་ཅན་ཡིན་ཏེ། དཔེར་ན། མེ་ལ་སོགས་པ་ནི་ཆུ་ལ་སོགས་པ་ཟིལ་

126ལེའུ་དང་པོའོ་མཐའ་དཔྱོད འབྲས་རྟགས་ཡང་དག
གྱིས་གནོན་པ་འཕེལ་བ་ལྟ་བུའོ། །ཉེས་པ་དག་ཀྱང་བདག་མེད་པ་མཐོང་བ་ཉེ་བ་ལས་ཀྱང་ཉེ་བ་ཁྱད་
པར་དུ་གྱུར་པ་མེད་པའི་ཆོས་ཅན་ཡིན་ནོ་ཞེས་བྱ་བ་ནི་རང་བཞིན་གྱི་གཏན་ཚིགས་སོ་ཞེས་གསུངས་པ་
མི་འཐད་པར་ཐལ། དགག་པ་སྒྲུབ་ཆོས་བྱས་པའི་རང་བཞིན་གྱི་རྟགས་ཡང་དག་མེད་པའི་ཕྱིར། དེར་
ཐལ༑ དེ་འདྲའི་སྒྲུབ་རྟགས་ཡང་ཇ །་མེད་པའི་ཕྱིར། དེར་ཐལ། དགག་པ་དངོས་ཀྱི་སྒྲུབ་ཆོས་བྱས་
པའི་རྟགས་ཡང་དག་ཡིན་ན་དགག་རྟགས་ཡང་དག་ཡིན་དགོས་པའི་ཕྱིར། རྟགས་ཁས། འཁོར་
གསུམ། དེ་ལྟ་བུ་མང་ངོ༌། །གཞན་ཡང་། རྒྱུ་རྐྱེན་ལས་སྐྱེས་པ་དེ་བུམ་པ་རང་དུས་སྐད་ཅིག་གཉིས་
པར་མི་སྡོད་པར་སྒྲུབ་པའི་རང་བཞིན་གྱི་རྟགས་ཡང་དག་མ་ཡིན་པར་ཐལ་ལོ། །སོགས་བྱ། གཞན་
ཡང་༑ དེ་སྒྲུབ་ཀྱི་དགག་རྟགས་ཡང་དག་ལ་རྟགས་ཆོས་འབྲེལ་བ་བདག་གཅིག་འབྲེལ་དང༌། དེ་བྱུང་
འབྲེལ་ཅན་གཉིས་ཡོད་པར་ཐལ། དུ་བ་དུ་ལྡན་གྱི་ལ་ལ་རྟག་དངོས་ཀྱིས་སྟོང་བའི་མེ་ཡོད་པར་སྒྲུབ་
པའི་དགག་རྟགས་ཡང་དག་ཡིན་པའི་ཕྱིར། རྟགས་ཁས། འདོད་ན། །རྟགས་ཡང་དག་ལ་ངོ་བོའི་སྒོ་
ནས་གསུམ་དུ་གྲངས་མ་ངེས་པར་ཐལ། སྒྲུབ་རྟགས་ཡང་དག་ལ་ངོ་བོ་འབྲེལ་ཚུལ་གྱི་སྒོ་ནས་གཉིས་
ཡོད་པ་བཞིན་དུ་དགག་རྟགས་ཡང་དག་ལ་ཡང་ངོ་བོ་འབྲེལ་ཚུལ་གཉིས་ཡོད་པའི་ཕྱིར། རྟགས་ཁས་
སོ༑ མ་ཁྱབ་ན། ཁྱབ་པ་གྲུབ་ཅིང་འདོད་མི་ནུས་པ་གཉིས་ཀ་ཡིན་པར་ཐལ། འདིར་དེ་སྒྲུབ་ཀྱི་དགག་
རྟགས་ཡང་དག་ལ་དེ་སྒྲུབ་ཀྱི་རྟགས་ཆོས་སུ་བཀོད་པའི་འབྲེལ་བ་ལ་བདག་གཅིག་འབྲེལ་ཁོ་ནས་ཁྱབ་
པས་ན་གསུམ་དུ་གྲངས་ངེས་པ་ཡིན་པའི་ཕྱིར། རྣམ་ངེས་རྩ་བའི་འགྲེལ་པ་ལས། དེ་ལ་གཉིས་ནི་
དངོས་པོ་སྒྲུབ་པ་ཡིན་ལ། གཅིག་ནི་དགག་པའི་གཏན་ཚིགས་སོ་ཞེས་དང་ཀྱྀདིའི་འགྲེལ་བཤང་འཐད་
ལྡན་ལས། ཅིའི་ཕྱིར། ཚུལ་གསུམ་པར་ཁྱད་པར་མེད་པ་གསུམ་ཉིད་ཡིན་ཞེ་ན། བཤད་པ་གཏན་
ཚིགས་གསུམ་པོ་དེ་ལས་གཉིས་ནི། ཞེས་པ་ནས། སྒྲུབ་པར་བྱ་བ་ལ་ལྟོས་ནས་གཏན་ཚིགས་རྣམ་པར་
འཇོག་པ་ན་དེ་ཐ་དད་པས་ཐ་དད་པ་ཡིན་ནོ། །ཞེས་པ་ནས། སྒྲུབ་པའི་དོན་ཡང་གཏན་ཚིགས་ལས་ཐ་
དད་པ་དང་ཐ་མི་དད་པ་ཡིན་པས་དེ་དག་འགལ་བ་ཡིན་ལ། དེ་ལས་ཀྱང་དེ་ཐ་དད་པས་གཏན་ཚིགས་

ལེའུ་དང་པོའོ་མཐའ་དཔྱོད། 127
འབྲས་རྟགས་ཡང་དག
གཉིམ་སོ་ཞེས་གསུངས་པའི་ཕྱིར། ཁྱབ་སྟེ། འདིས་སྒྲུབ་པའི་དོན་ཡང་སོགས་ཀྱིས་ཆོས་སུ་བཟུང་བ་
དང་རྟགས་སུ་འགོད་རྒྱུ་གཉིས་ངོ་བོའམ་བདག་ཉིད་ཐ་ད ང་ཐ་མི་པ་གཉིས་ཡོད་ལ། བདག་
ཉིད་ཐ་དད་ཐ་མི་དད་དེ་གཉིས་འགལ་བས་ན་སྒྲུབ་རྟགས་ཡང་དག་ལ་ངོ་བོའི་སྒོ་ནས་གཉིས་སུ་ཕྱེ་བས་
གསུམ་ཡིན་ཞེས་བཤད་པའི་ཕྱིར། འདིར་དེ་སྒྲུབ་ཀྱི་དགག་རྟགས་ཡང་དག་ལ་དབྱེ་བ་མི་བྱེད་ལ་སྒྲུབ་
རྟགས་ཡང་དག་ལ་གཉིས་འབྱེད་པའི་རྒྱུ་མཚན་ལ་ཁ་ཅིག་ན་རེ། མེད་དགག་ལ་དབྱེ་བ་མེད་པས་མི་
དབྱེ་ལ་སྒྲུབ་པ་ལ་དབྱེར་ཡོད་པས་ཡིན་ཟེར་བ་ལ། མེད་དགག་ཡིན་ཡང་ངོ་བོ་སོགས་ལ་ཕྲ་རགས་དུ་
མ་འབྱེད་ཐུབ་པ་མ་ཡིན་པར་ཐལ། མེད་དགག་ལ་དབྱེ་བ་མེད་པའི་ཕྱིར། འདོད་ན། བུམ་མེད་དང་འདུ་
མ་བྱས་ཀྱི་ནམ་མཁའ་དང་རྟག་པའི་བདག་མེད་དང་ཆོས་ཀྱི་བདག་མེད་བཞི་ཆོས་ཅན། ངོ་བོ་ལ་ཕྲ་
རགས་འབྱེད་མི་ཐུབ་པར་ཐལ། མེད་དགག་ཡིན་པའི་ཕྱིར། ཁྱབ་པ་ཁས། འཁོར་གསུམ། འདོད་
ན༑ སྔ་མ་དབང་མངོན་གྱི་བྱེད་པས་འགྲུབ་པ་བཞིན་དུ་བདག་མེད་གཉིས་ཀྱང་ཐུབ་པར་ཐལ་ལོ། །འདོད་
པའི་ཕྱིར། དེ་བཞིན་དུ་ཕྱུགས་རྫི་སོགས་ཀྱིས་ཀྱང་བདག་མེད་གཉིས་ངེས་པར་ཐལ། སྔ་མ་ངེས་པའི་
ཕྱིར༑ དེས་ན་དེའི་རྒྱུ་མཚན་ཡང་དག་ཡོད་པར་ཐལ། དགག་རྟགས་ཡང་དག་གི་བསྒྲུབ་བྱ་དང་ཆོས་
གཉིས་ཀར་མེད་དགག་ཅིག་དགོས་པས། མེད་དགག་གང་ལ་ཡང་དེ་བྱུང་འབྲེལ་མེད་པས་སྒྲུབ་རྟགས་
ཡང་དག་ལྟར་གཉིས་མི་རུང་བའི་ཕྱིར་ན་ངོ་བོའི་སྒོ་ནས་གསུམ་དུ་ཕྱེ་ཞེས་བཤད་པའི་ཕྱིར་རོ། །གཞན་
ཡང་། དེ་སྒྲུབ་ཀྱི་སྒྲུབ་རྟགས་ཡང་དག་གི་ཆོས་སུ་འགོད་རྒྱུ་ལ་སྒྲུབ་པ་ཁོ་ནས་ཁྱབ་པ་མ་ཡིན་པར་
ཐལ༑ དེ་སྒྲུབ་ཀྱི་བསྒྲུབ་བྱའི་ཆོས་ལ་མ་ཡིན་དགག་རེ་བྱས་ཀྱང་སྒྲུབ་པ་རེ་སྒྲུབ་པའམ། གོ་བར་བྱེད་
པས་ན་སྒྲུབ་རྟགས་ཡང་དག་ཅེས་བཤད་པའི་ཕྱིར། དེར་ཐལ། དེ་སྒྲུབ་ཀྱི་འབྲས་རྟགས་དང་དེ་སྒྲུབ་ཀྱི་
རང་བཞིན་གྱི་རྟགས་ཡང་དག་གཉིས་སྒྲུབ་རྟགས་སུ་འཇོག་པའི་རྒྱུ་མཚན་དེ་ཡིན་པའི་ཕྱིར། རྣམ་ངེས་
རང་འགྲེལ་ལས། དེ་ལ་གཉིས་ནི་དངོས་པོ་སྒྲུབ་པ་ཡིན་ལ། ཞེས་གསུངས་པའི་ཕྱིར། ཁྱབ་
སྟེ། དངོས་པོ་ནི་སྒྲུབ་པ་དང་སྒྲུབ་པ་ཡིན་ཞེས་པ་རྟོགས་པའམ་གོ་བྱེད་ཅེས་པའི་དོན་ཡིན་པའི་

128ལེའུ་དང་པོའོ་མཐའ་དཔྱོད། འབྲས་རྟགས་ཡང་དག
ཕྱིར༑ དེར་ཐལ། འཐད་ལྡན་ལས། གཏན་ཚིགས་གསུམ་པོ་དེ་ལས་གཉིས་ནི་དངོས་པོ་སྟེ་སྒྲུབ་པ་སྒྲུབ་
པ་སྟེ་གོ་བར་བྱེད་པ་ཡིན་ལ། ཞེས་གསུངས་པའི་ཕྱིར། མ་ཁྱབ་ཟེར་ན། འོ་ན། དེ་སྒྲུབ་ཀྱི་ཆོས་ལ་
སྒྲུབ་པ་སྒྲུབ་པར་བྱེད་པ་བཀོད་པའི་གཏན་ཚིགས་ཡིན་ན་དེ་སྒྲུབ་ཀྱི་ཆོས་ལ་སྒྲུབ་པ་ཞིག་བཀོད་་པས་
ཁྱབ་པར་ཐལ་ལོ། །རང་འགྲེལ་དང་འཐད་ལྡན་གྱི་ལུང་དྲངས་མཚམས་གཉིས་ལ་མ་ཁྱབ་པ་དེའི་
ཕྱིར༑ འདོད་ན། འཇིག་པའི་ངང་ཅན་རྟགས་ཀྱིས་གཟུགས་རང་དུས་སྐད་ཅིག་གཉིས་པར་མི་སྡོད་པའི་
དངོས་པོར་སྒྲུབ་པའི་བསྒྲུབ་བྱའི་ཆོས་ལ་སྒྲུབ་པ་ཞིག་བཀོད་པར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་ལ་
སྒྲུབ་པ་སྒྲུབ་པའི་ཆོས་ཤིག་བཀོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། རང་དུས་སྐད་ཅིག་གཉིས་
པར་མི་སྡོད་པའི་དངོས་པོ་ཞེས་པའི་སྒྲ་དེ་དགག་བྱ་འགོག་པ་དང་སྒྲུབ་པ་སྒྲུབ་པ་གཉིས་ཀ་དངོས་སུ་
བརྗོད་པའི་སྒྲ་ཡིན་པའི་ཕྱིར་ཏེ། རང་དུས་སྐད་ཅིག་གཉིས་པར་སྡོད་པ་དངོས་སུ་བཀག་པ་གང་
ཞིག དངོས་པོ་ཡང་དངོས་སུ་བརྗོད་པའི་ཕྱིར། རྟགས་གཉིས་སླ གཞན་ཡང༌། དེ་སྒྲུབ་ཀྱི་དགག་
རྟགས་ཡང་དག་གི་ཆོས་སུ་གཟུང་བྱ་ལ་སྒྲུབ་པ་དངོས་ཤུགས་གང་ལ་ཡང་མི་སྒྲུབ་བར་དགག་བྱ་དེ་
བཅད་ཙམ་གྱི་མེད་དགག་ཅིག་དགོས་པ་མ་ཡིན་པར་ཐལ་ལོ། །དེ་སྒྲུབ་ཀྱི་ཆོས་ལ་མ་ཡིན་དགག་བཟུང་
བའི་དགག་རྟགས་ཡང་དག་ཡོད་པའི་ཕྱིར། འཁོར་གསུམ། འདོད་ན། དེ་སྒྲུབ་ཀྱི་ཆོས་ལ་དེ་ལྟར་ཡིན་
དགོས་པར་ཐལ་ལོ། །དེ་སྒྲུབ་ཀྱི་ཆོས་ལ་དེ་ལྟར་དགོས་པ་དེ་སྒྲུབ་ཀྱི་དགག་རྟགས་ཡང་དག་གི་དོན་
དང་༑ སྔ་མ་འབྲས་རང་གི་རྟགས་གཉིས་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་ལ་སྒྲུབ་པ་དང་མ་ཡིན་དགག་
བཀོད་ཀྱང་སྒྲུབ་པ་སྒྲུབ་པ་གཙོ་ཆེ་བས་ན་སྒྲུབ་རྟགས་སུ་བཤད་པ་ཡིན་པའི་ཕྱིར། དེར་ཐལ། དགག་
རྟགས་ཀྱི་དོན་དེ་ལྟར་གང་ཞིག སྒྲུབ་རྟགས་ཀྱི་དོན་དེ་ལྟར་ཡིན་པའི་ཕྱིར། དང་པོ་གྲུབ་སྟེ། འདི་ཉིད་
ཀྱི་བཞི་པ་ལས། འདིས་ནི་དངོས་ལའང་དངོས་པོའི་ཆ། །ཁས་བླངས་མེད་པར་དགག་པ་ཉིད། །ཅེས་
གསུངས་པའི་ཕྱིར། ཁྱབ་སྟེ། འདིས་ནི་ཞེས་རྒྱུ་ཁྱབ་བྱེད་ཀྱིས་མཚོན་ནས་མ་དམིགས་པའི་རྟགས་ཡང་
དག་བཤད། དངོས་ལ་ཞེས་པས་རྩོད་གཞི་ང ང་སྒྲས་དངོས་མེད་ལ་ཡང་དངོས་པོའི་ཆ་སྟེ་

ལེའུ་དང་བོའོ་མཐའ་དཔྱོད། 129
འབྲས་རྟགས་ཡང་དག་
སྒྲུབ་པའི་ཆོས་གང་མི་སྒྲུབ་ཅེས་བཤད་པའི་ཕྱིར། རྣམ་བཤད་ལས། གཏན་ཚིགས་ཐམས་ཅད་དགག་བྱ་
བཅད་ཙམ་སྒྲུབ་པར་བྱེད་པས་མ་དམིགས་པར་འགྱུར་བ་མ་ཡིན་ནམ་ཞེ་ན། ཞེས་པ་ནས། རྒྱུ་ཁྱབ་བྱེད་
མ་དམིགས་པ་འདིས་ནི་དགག་གཞིའི་དངོས་པོ་ལའང་འབྲས་བུ་དང་ཁྱབ་བྱའི་དངོས་པོའི་ཆ་ཁས་བླངས་
པ་མེད་ཅིང་། དེ་གཉིས་རྣམ་པར་བཅད་ཙམ་གྱི་མེད་པར་དགག་པ་ཉིད་སྒྲུབ་པར་བྱེད་ལ་ཞེས་གསུངས་
པའི་ཕྱིར། སྡེ་བདུན་གྱི་རྒྱན་ལས་ཀྱང་། མ་དམིགས་པའི་རྟགས་ཀྱིས་ནི་རང་གི་བསྒྲུབ་བྱའི་ཆོས་ཡིན་ན་
མེད་དགག་དངོས་སུ་སྒྲུབ་པར་བྱེད་པས་ཁྱབ་པའི་ཕྱིར། ཞེས་གསུངས་པའི་ཕྱིར། གཉིས་པ་གྲུབ་
སྟེ༑ འདི་ཉིད་ཀྱི་བཞི་པ་ལས། སྒྲུབ་བྱེད་སྔ་མ་དག་གིས་ནི། །མ་ཡིན་སྒྲུབ་པར་བྱེད་ཕྱིར་རོ། །ཞེས་
དང༌༑ རྣམ་བཤད་ལས། སྔ་མ་འབྲས་རང་གི་རྟགས་ཡང་དག་གིས་དངོས་སུ་སྒྲུབ་པ་དང་ཞེས་
དང་། རྒྱན་ལས། མ་ཡིན་པའི་སྒོ་ནས་དགག་བ་སྒྲུབ་ཅེས་གསུངས་པའི་ཕྱིར། གཞན་ཡང་། དགག་
རྟགས་ཡང་དག་དང་སྒྲུབ་རྟགས་ཡང་དག་གཉིས་ཀྱི་ཁྱད་པར་དེ་ལྟར་འཐད་པར་ཐལ། སྔར་བཤད་པའི་
ལུང་རིགས་དང་ས་བཅད་ཆེན་མོ་ནས་ཀྱང་གསལ་བར་བཤད་པའི་ཕྱིར་ཏེ། ས་བཅད་ཆེན་མོ་ལས། རྒྱུ་
ཁྱབ་བྱེད་མ་དམིགས་པའི་གཏན་ཚིགས་གཉིས་ཀྱིས་མེད་དགག་གི་དོན་དང་ཐ་སྙད་སྒྲུབ་པར་བྱེད་
ཅིང་། སྔ་མ་འབྲས་རང་གི་གཏན་ཚིགས་གཉིས་ཀྱིས་མ་ཡིན་དགག་སྒྲུབ་པའོ། །ཞེས་གསུངས་པའི་
ཕྱིར༑ ཁྱབ་སྟེ། དེ་གཉིས་ཀྱིས་དངོས་སུ་སྒྲུབ་པ་ཞིག་བཟུང་ན་ཡང་ཤུགས་ལ་དགག་པ་ཞིག་བཟུང་བས་
ཁྱབ་པའི་ཕྱིར་ཏེ། སྡེ་བདུན་རྒྱན་དང་རྣམ་བཤད་གཉིས་ལས་བཤད་པའི་ཕྱིར། གཞན་ཡང༌། རྟགས་
གཉིས་ཀྱི་ཁྱད་པར་དེ་ལྟར་འཐད་པར་ཐལ། རྒྱུ་ཁྱབ་བྱེད་མ་དམིགས་པས་མཚོན་ནས་དེ་སྒྲུབ་ཀྱི་འགལ་
ཟླ་དམིགས་པའི་རྟགས་ཡང་དག་ཐམས་ཅད་ཀྱི་བསྒྲུབ་བྱའི་ཆོས་སུ་བཟུང་བྱ་ལ་ཡང་མེད་དགག་ཁོ་ནས་
ཁྱབ་པའི་ཕྱིར། རིགས་ཐིགས་ལས། དེ་ནི་སྦྱོར་བའི་བྱེ་བྲག་གིས་རྣམ་པ་བཅུ་གཅིག་སྟེ་རང་བཞིན་མི་
དམིགས་པ་ནི་དཔེར་ན། འདི་ན་དུ་བ་མེད་དེ དམིགས་པའི་རིག་བྱར་གྱུར་པ་ལས་མ་དམིགས་པའི་
ཕྱིར་རོ། །ཞེས་པ་ནས རང་བཞིན་འགལ་བ་དམིགས་པ་ནི་དཔེར་ན། འདི་ན་མེ་ཡོད་པའི་ཕྱིར། གྲང་

130
ལེའུ་དང་པོའོ་མཐའ་དཔྱོད འབྲས་རྟགས་ཡང་དག
བའི་རེག་པ་མེད་དོ། །ཞེས་བྱ་བ་ལྟ་བུའོ། །ཞེས་སོགས་ཐམས་ཅད་ཀྱི་ཆོས་མེད་དགག་ཁོ་ནར་སྣང་བའི་
ཕྱིར་དང༌། རྣམ་ངེས་ལས་ཀྱང་དེ་ལྟར་བཤད་པའི་ཕྱིར་རོ། །གཞན་ཡང་། འདིར་དེ་སྒྲུབ་ཀྱི་ཆོས་
དགག་པ་གཙོ་ཆེ་བ་སྒྲུབ་པའི་རྟགས་ལ་དགག་རྟགས་དང་། དེ་སྒྲུབ་ཀྱི་བསྒྲུབ་བྱའི་ཆོས་སྒྲུབ་པ་ཤས་ཆེ་
བའི་རྟགས་ལ་སྒྲུབ་རྟགས་ཞེས་བཤད་པ་ཡིན་པར་ཐལ། རང་འགྲེལ་གཉིས་ལས། དེ་ལ་གཉིས་ནི་
དངོས་པོ་སྒྲུབ་པ་ཡིན་ལ་གཅིག་ནི་དགག་པའི་གཏན་ཚིགས་སོ་ཞེས་གསུངས་པའི་ཕྱིར། ཁྱབ་སྟེ། དེའི་
སྔ་མ་སྒྲུབ་རྟགས་ཀྱི་དབེར་བརྗོད་ལ་མ་ཡིན་དགག་ཀྱང་བྱུང་ལ། ཕྱི་མའི་དཔེར་བརྗོད་ལ་མེད་དགག་
བསྒྲུབ་བྱའི་ཆོས་བྱས་པ་བཅུ་གཉིས་སོགས་བཤད་པའི་ཕྱིར་རོ། །འདོད་ན། དེ་སྒྲུབ་ཀྱི་དངོས་ཀྱི་ཆོས་
ལ་མ་ཡིན་དགག་བཟུང་བའི་རྟགས་ལ་སྒྲུབ་རྟགས་ཀྱིས་ཁྱབ་པར་ཐལ། མ་ཡིན་དགག་ལ་སྒྲུབ་པ་གཙོ་
ཆེ་བའི་དགག་པ་ཞིག་དགོས་པའི་ཕྱིར་ཏེ། ཤེས་རབ་སྒྲོན་མེ་ལས། མ་ཡིན་པར་དགག་པ་ཡོངས་སུ་
བཟུང་ན་ནི། དེ་སྒྲུབ་པ་གཙོ་ཆེ་བའི་ཕྱིར་ཞེས་དང་། དེའི་འགྲེལ་བཤད་ལས་ཀྱང་། དེ་སྒྲུབ་པ་གཙོ་ཆེ་
བའི་ཕྱིར་ཞེས་བྱ་བ་ནི་མ་ཡིན་པར་དགག་པ་དེ་ནི་སྒྲུབ་པ་གཙོ་ཆེ་བའི་ཕྱིར་ཏེ་ཞེས་སོགས་གསུངས་པའི་
ཕྱིར། དེ་ལྟ་བུ་མང་ངོ༌། །གཞན་ཡང་དེ་སྒྲུབ་ཀྱི་དགག་རྟགས་ཡང་དག་གི་དངོས་ཀྱི་སྒྲུབ་ཆོས་ལ་མེང་
དགག་ཅིག་དགོས་པར་ཐལ། རྩོད་གཞི་དངོས་པོ་དང་དངོས་མེད་གང་ཡིན་ཡང་དེ་སྒྲུབ་ཀྱི་མ་དམིགས་
པའི་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་ལ་མེད་དགག་བཟུང་བས་ཁྱབ་པའི་ཕྱིར། ལེའུ་བཞི་
པ་ལས། འདིས་ནི་དངོས་ལའང་དངོས་པོའི་ཆ། །ཁས་བླངས་མེད་པར་དགག་པ་ཉིད། །ཅེས་པའི་
འགྲེལ་པར་ལྷ་དབང་བློས། མི་དམིགས་པ་འདིས་དངོས་ཏེ་དངོས་པོར་གྱུར་པའི་ཆོས་ཅན་ལ་ཡང་
དགག་པ་སྒྲུབ་པར་འགྱུར་རོ། །ཡང་གི་སྒྲ་ནི་དངོས་པོ་མ་ཡིན་པ་ལ་ཡང་ངོ་། །ཅི་འདྲ་བ་ཞིག་ཅེ་
ན༑ ཆ་ནི་ཁས་བླངས་པ་མེད་པ་ཅན་ཏེ་དངོས་པོ་རང་བཞིན་འཕེན་པ་མ་ཡིན་པའོ། །ཞེས་གསུངས་པའི་
ཕྱིར༑ ཁྱབ་སྟེ། མི་དམིགས་པ་འདིས་མ་དམིགས་པ་ཀུན་གྱི་ཐུན་མོང་དུ་བཤད་ཅིང་། ཅི་འདྲ་ཞིག་ཅེ་ན་
ཞེས་པའི་དགག་ཚུལ་དང་དགག་རྒྱུ་ཅི་འདྲ་ཞེས་དྲིས་པའི་ལན་དུ། ཆ་ནི་སོགས་ཀྱིས་སྒྲུབ་པའི་ཆ་གང་

པེའུ་དང་པོའོ་མཐའ་དཔྱོད 131
འབྲས་རྟགས་ཡང་དག
ཡང་དངོས་ཤུགས་དང་སྐབས་ཐོབ་གང་གིས་ཀྱང་མ་འཕངས་པ་དང༌། ཁས་ལེན་པ་དང་དམ་བཅའི་
ཡུལ་དུ་མེད་པར་དགག་པ་ཙམ་ཞིག་དགོས་པར་བཤད་པའི་ཕྱིར། བྱས་པ་ལ་ཁོ་ན་རེ། འོ་ན། ལུང་
དེའི་མཇུག་ཏུ་རྒྱུ་དང་ཁྱབ་པར་བྱེད་པ་མ་དམིགས་པ་དག་གིས་ཞེས་དམིགས་ཀྱིས་བསལ་བ་མི་འཐད་
པར་ཐལ། འདི་མ་དམིགས་པ་སྤྱི་ལ་འཆད་ཚུལ་དེའི་ཕྱིར་ན་མ་ཁྱབ་སྟེ། དེ་སྒྲུབ་ཀྱི་རྒྱུ་མ་དམིགས་པ་
དང་ཁྱབ་བྱེད་མ་དམིགས་པའི་རྟགས་ཡང་དག་ལ་ཐ་སྙད་འབའ་ཞིག་སྒྲུབ་ཀྱིས་ཁྱབ་ལ། མ་དམིགས་པ་
གཞན་ལ་དོན་སྒྲུབ་ཀྱང་ཡོད་པར་བསྟན་པའི་ཆེད་དུ་དེ་གཉིས་བཀར་ནས་བསྟན་པ་ཡིན་པའི་ཕྱིར་
ཏེ༑ ལེའུ་བཞི་པའི་སྒྲུབ་བྱེད་ཅེས་དང༌། དྲངས་མ་ཐག་དེའི་མཇུག་ཏུ་དེ་ཉིད་ལས། རྒྱུ་དང་ཁྱབ་པར་
བྱེད་པ་མ་དམིགས་པ་དག་གིས་ནི་དངོས་པོ་རྣམ་པར་གཅོད་པ་ཙམ་དང་མེད་པའི་ཐ་སྙད་འབའ་ཞིག་སྒྲུབ་
བར་བྱེད་པ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། མེད་པའི་ཐ་སྙད་འབའ་ཞིག་ཅེས་གསུངས་
པའི་ཕྱིར། ཞིབ་ཆ་འདིས་རྣམ་བཅད་ཀྱང་ཤེས་པར་གྱིས། གཞན་ཡང་མ་ཡིན་དགག་ཙམ་དངོས་ཀྱི་
བསྒྲུབ་བྱའི་ཆོས་བྱས་པའི་དེ་སྒྲུབ་ཀྱི་རྟགས་ཡང་དག་ལ་དགག་རྟགས་ཀྱིས་མ་ཁྱབ་པར་ཐལ། རྟགས་
གསུམ་གྱི་སྔ་མ་འབྲས་རང་གི་རྟགས་གཉིས་ཀྱིས་ཀྱང་དངོས་སུ་མ་ཡིན་དགག་སྒྲུབ་པའམ་དེ་མི་སྒྲུབ་
པའི་རྟགས་ཀྱིས་ཀྱང་ཤུགས་ལ་དགག་པར་སྒྲུབ་བ་གང་རུང་གིས་ཁྱབ་པའི་ཕྱིར། དེར་ཐལ། དཔེར་
ན། བྱས་པས་སྒྲ་མི་རྟག་བར་སྒྲུབ་པ་དང༌། དུ་བས་ལ་ལ་རྟག་དངོས་མ་ཡིན་པའི་མེ་ཡོད་པར་སྒྲུབ་པ་
ལྟ་བུ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བ་ལྟ་བུ་ཡོད་པའི་ཕྱིར། འདིའི་བཞི་པའི་མཇུག་དེ་
ཉིད་ལས། སྒྲུབ་བྱེད་སྔ་མ་དག་གིས་ནི། །མ་ཡིན་གཞན་པ་གཞན་ཡིན་ནོ། །ཞེས་དང་། ལྷ་དབང་བློས་
དེའི་དཀའ་འགྲེལ་ལས། སྔ་མ་དག་གིས་ཏེ། རང་བཞིན་དང་འབྲས་བུའི་གཏན་ཚིགས་དག་གིས་དོན་
གཞན་གྱིས་དབེན་པའི་དངོས་པོའི་ཆོས་མ་ཡིན་པའི་སྒྲུབ་པར་བྱ་བ་མ་ཡིན་ནོ། །ཅིའི་ཕྱིར་ཞེ་ན། བསྒྲུབ་
པར་བྱ་བའི་ཕྱིར་རོ། །དངོས་པོ་ཙམ་ཉེ་བ་ཡིན་པའི་ཕྱིར་རོ། །ཞེས་གསུངས་པའི་ཕྱིར་དང་། ལེའུ་དང་
པོའི་འགྲེལ་བཤད་དུ་ཤཱཀྱ་བློས། གཏན་ཚིགས་གསུམ་པོ་དེ་ལས་རང་བཞིན་དང་འབྲས་བུའི་གཏན་

132ལེའུ་དང་པོའོ་མཐའ་དཔྱོད འབྲས་རྟགས་ཡང་དག
ཚིགས་གཉིས་ནི་དངོས་པོ་སྒྲུབ་པ་སྟེ། དངོས་པོ་སྒྲུབ་པ་ནི་ཡོད་པ་སྒྲུབ་པ་ཡིན་ནོ། །ཞེས་དང་། འཐད་
ལྡན་ཆུང་བ་ལས། གཏན་ཚིགས་གཉིས་ནི། དངོས་པོ་སྒྲུབ་པ་སྟེ་ཡོད་པ་སྒྲུབ་ཅིང་གོ་བར་བྱེད་པ་ཡིན་
ནོ༑ ༑ཞེས་གསུངས་པའི་ཕྱིར། གཞན་ཡང་། རང་འགྲེལ་ལས། གཅིག་ནི་དགག་པའི་གཏན་ཚིགས་སོ་
ཞེས་པའི་རྣམ་བཅད་ལ་དེ་སྒྲུབ་ཀྱི་མི་དམིགས་པའི་གཏན་ཚིགས་ནི་དགག་པ་བྱེད་པའི་གཏན་ཚིགས་ཁོ་
ན་ཡིན་ཞེས་བཤད་དགོས་པ་མ་ཡིན་པར་ཐལ། ལུང་དེས་མི་དམིགས་པའི་གཏན་ཚིགས་དེ་དངོས་སུ་
སྒྲུབ་པ་སྒྲུབ་པའི་མ་ཡིན་དགག་གི་གཏན་ཚིགས་སུ་ཡང་བཤད་པའི་ཕྱིར། དེར་ཐལ། དེ་འདྲའི་མ་ཡིན་
དགག་དངོས་ཀྱི་བསྒྲུབ་བྱའི་ཆོས་སུ་བཟུང་བའི་དགག་རྟགས་ཡོད་པའི་ཕྱིར། འཁོར་གསུམ། རྩ་བར་
འདོད་མི་ནུས་ཏེ། ཤཱཀྱས། གཅིག་ནི་དགག་པའི་གཏན་ཚིགས་སོ་ཞེས་བྱ་བ་ནི་བཤད་པའི་མཚན་ཉིད་
ཀྱི་མི་དམིགས་པ་ནི་དགག་པའི་གཏན་ཚིགས་ཁོ་ན་ཡིན་ནོ། །ཞེས་གསུངས་པའི་ཕྱིར། འཁོར་གསུམ་
ཁས༑ གཞན་ཡང་། ལུང་དེས་གཏན་ཚིགས་གསུམ་གྱི་མི་དམིགས་པ་གཅིག་བུ་ཁོ་ན་དངོས་ཀྱི་བསྒྲུབ་
བྱའི་ཆོས་ལ་དགག་བྱ་རྣམ་པར་བཅད་པ་སྒྲུབ་པའི་རྟགས་ཡང་དག་ཏུ་བསྟན་པར་ཐལ། དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་ལ་དགག་པ་བཟུང་བའི་འབྲས་རང་གི་རྟགས་ཡང་དག་མི་སྲིད་པའི་
ཕྱིར༑ འཁོར་གསུམ་ཁས། རྟགས་དེར་ཐལ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ལ་དགག་པ་བཟུང་
བའི་རྟགས་ཡང་དག་ལ་དེ་སྒྲུབ་ཀྱི་དགག་རྟགས་ཀྱིས་ཁྱབ་པའི་ཕྱིར། རྟགས་དངོས། འཁོར་
གསུམ། གཟུགས་སོགས་གཉིས་སྟོང་སྒྱུ་མ་ལྟ་བུར་སྒྲུབ་པའི་རང་བཞིན་གྱི་རྟགས་ཡང་དག་མེད་པར་
ཐལ༑ འདོད་པའི་ཕྱིར། འདོད་ན། སྣང་ཚུལ་དང་གནས་ཚུལ་མི་མཐུན་པའི་དངོས་པོ་དེ། གཟུགས་
སོགས་གཉིས་སྟོང་སྒྱུ་མ་ལྟ་བུར་སྒྲུབ་པའི་རང་བཞིན་གྱི་རྟགས་ཡང་དག་མ་ཡིན་པར་ཐལ། འདོད་པའི་
ཕྱིར༑ འདོད་མི་ནུས་ཏེ། སྔ་མ་འབྲས་རང་གི་རྟགས་ལའང་དགག་བྱ་བཅད་པ་དངོས་ཀྱི་བསྒྲུབ་བྱའི་
ཆོས་སུ་བཟུང་བ་ཡོད་ཀྱང་དགག་བྱ་བཅད་ཙམ་ཆོས་སུ་བཟུང་བ་བྱས་པའི་རང་བཞིན་དང་འབྲས་རྟགས་
མེད་པའི་ཁྱད་པར་འཐད་པའི་ཕྱིར་ཏེ། ཤཱཀྱས། གཅིག་ཁོ་ན་ཞེས་བྱ་བར་ངེས་པར་བཟུང་བ་ནི་མ་ཡིན་

ལེའུ་དང་པོའོ་མཐའ་དཔྱོད། 133
འབྲས་རྟགས་ཡང་དག
ཏེ༑ སྔ་མ་གཉིས་ཀྱིས་ཀྱང་དགག་བྱ་རྣམ་པར་བཅད་པར་རྟོགས་པའི་ཕྱིར་རོ། །ཞེས་གསུངས་པའི་
ཕྱིར། གཞན་ཡང༌། རྟགས་གསུམ་ལས་དགག་རྟགས་དང་སྒྲུབ་རྟགས་སོ་སོར་འཇོག་ཚུལ་ལྷ་ཤཱཀ་
གཉིས་ཀྱིས་གསུངས་པ་ལྟར་འཐད་པར་ཐལ། དེ་ལྟར་པཎ་ཆེན་དུ་མས་བཤད་པའི་ཕྱིར། དེར་
ཐལ༑ འཐད་ལྡན་ཆུང་བ་ལས། གཅིག་ནི་དགག་པ་གོ་བར་བྱེད་པའི་གཏན་ཚིགས་སོ། །དགག་པ་ཞེས་
བྱ་བ་ནི་མེད་པ་དང་། མེད་པའི་ཐ་སྙད་སྒྲུབ་པར་བལྟ་བར་བྱའོ། །ཞེས་གསུངས་ལ། འདིས་དགག་
པའི་གཏན་ཚིགས་ཞེས་པའི་དགག་པ་མེད་དགག་ལ་གསལ་བར་བཤད་ཅིང་། བྲམ་ཟེ་ཆེན་པོ་ཤིང་ཀར་
ནནྡས་འགྲེལ་བཤད་ལས། དེས་ན་སྔ་མས་ནི་ཐམས་ཅད་དུ་བཀག་པ་ཡིན་ལ་ཞེས་བཤད་པ་ལྟ་བུའི་ཤེས་
བྱེད་མང་བའི་ཕྱིར། ཡང་འཕགས་ཡུལ་གྱི་པཎ་ཆུང་ཁ་ཅིག་ན་རེ། གཏན་ཚིགས་ཡང་དག་གི་དངོས་
ཀྱིས་བསྒྲུབ་བྱའི་ཆོས་ལ་མ་ཡིན་དགག་ཅིག་དགོས་པར་ཐལ། མེད་དགག་ནི་དགག་བྱ་བཅད་ཙམ་ཡིན་
པས་ཕུང་པོ་ལ་བདག་མེད་ཙམ་ཡང་སྒྲུབ་མི་ཐུབ་པའི་ཕྱིར། ཞེས་སྨྲ་སྟེ། ཇི་སྐད་དུ། ཐར་པ་འབྱུང་
གནས་སྦས་པའི་རྟོག་གེ་སྐད་ལས། དེ་གཉིས་ཀ་ལས་དང་བྱེད་པ་པོའི་དངོས་པོར་མ་ཡིན་པར་དགག་
པའི་ཚུལ་གྱིས་མི་དམིགས་པ་བརྗོད་ཀྱི མེད་པ་དགག་པའི་ཚུལ་གྱིས་དམིགས་པ་ལོག་པ་ཙམ་ནི་མ་
ཡིན་ཏེ། དེ་ནི་རང་ཉིད་ཅི་ཡང་མ་ཡིན་པས་ཅི་ལྟར་སྒྲུབ་བྱེད་དུ་འགྱུར་ཞེས་དང༌། འདིས་སྔར་ཐ་སྙད་
སྒྲུབ་ཀྱི་སྐབས་སུ་ཐ་སྙད་བྱ་རུང་བ་ཆོས་དང་རྟགས་ལ་སྦྱར་བ་ཡང་འཁྲུལ་བ་ཆེ་ལ་སྐྱོན་གཞན་ཡང་ཆེན་
པོ་དག་དང་མི་མཐུན་པ་ཆེས་མང་ལ། ཛྙཱ་ན་ཤྲཱིས་ཀྱང་། ཕྱི་མ་གཅིག་ནི་དགག་པའི་གཏན་ཚིགས་
ཏེ༑ མ་ཡིན་པར་དགག་པའི་བསྒྲུབ་པར་བྱ་བ་དང་ལྡན་པའོ། །ཞེས་བཤད་ཚུལ་གཉིས་པར་བཀོད་པ་
ཡང་དེ་དང་ཉེ་བ་ཞིག་ཡིན། འདི་དག་ཛེ་ཏཱ་རིའི་གཞུང་ལ་འཁྲུལ་བར་མངོན་ཅིང་བོད་ཀྱི་དབུ་ཚད་པ་
མང་པོས་ཀྱང་དེ་ལྟར་སྨྲས་པ་དག་མི་འཐད་པར་ཐལ། དེ་ནི་སྡེ་བདུན་རྩ་འགྲེལ་ལས་དགག་རྟགས་བཅུ་
སོགས་བཤད་པ་ཐམས་ཅད་ལ་མེད་དགག་གཅིག་བུ་བསྒྲུབ་བྱའི་ཆོས་སུ་བཟུང་བ་རྣམས་དང༌། འཕགས་
པ་ཡབ་སྲས་དང་ཁྱད་པར་དུ་གང་ཟག་དང་ཆོས་ཀྱི་བདག་མེད་སྒྲུབ་པའི་བསྒྲུབ་བྱའི་ཆོས་ལ་མ་ཡིན་

134ལེའུ་དང་པོའོ་མཐའ་དཔྱོད། འབྲས་རྟགས་ཡང་དག
དགག་མི་རུང་བར་བཤད་པ་དང་། དེ་བཞིན་དུ་ཞི་འཚོ་ཡབ་སྲས་སོགས་དུ་མས་དེ་ལྟར་བཤད་པ་དང་
འགལ་བས་དབུ་སེམས་ཀྱི་ཤིང་རྟ་ཆེན་པོ་གང་གིའ ང་ལུགས་མ་ཡིན་པའི་ཕྱིར། དེ་སྐད་དུ་ཕྱོགས་སྔའི་
དོགས་སློང་དུ་ལེགས་བཤད་སྙིང་པོ་ལས། འོ་ན། གང་ཟག་དང་ཆོས་ལ་རང་བཞིན་རྟགས་ཀྱིས་བཀག་
པ་ཙམ་ཡིན་གྱི་མ་སྒྲུབ་ཅེས་སྨྲ་བ་ལྟར་ཡིན་ནམ་ཞེས་དང༌། དེ་དགག་པ་ལ་ལེགས་བཤད་སྙིང་པོ་
ལས༑ འདི་ལ་ཁ་ཅིག ཅེས་པ་ནས། རང་བཞིན་འགོག་པའི་རྟགས་ཀྱིས་རང་བཞིན་བཀག་པ་
ཉིད། རང་བཞིན་མེད་པ་སྒྲུབ་པར་འདོད་པར་བྱ་ཡི ལུང་ལ་བརྗོད་བྱ་དང༌། ཤེས་པ་ལ་ཤེས་བྱ་
དང་༑ རྟགས་ལ་བསྒྲུབ་བྱ་མེད་ཅེས་སྨྲ་བར་མི་བྱའོ། །དེའི་ཕྱིར་རིགས་པས་རང་བཞིན་བཀག་ཙམ་ཡིན་
ཏེ་རང་བཞིན་མེད་པ་སྒྲུབ་པ་མིན། ཞེས་སྨྲ་བ་ནི་དབུ་ཚད་གང་གི་རིགས་བར་མི་སྣང་ངོ་ཞེས་གསུངས་
པའི་ཕྱིར། འདོད་ན། དེ་སྒྲུབ་ཀྱི་ཆོས་ལ་མ་ཡིན་དགག་བཟུང་བའི་རྟགས་ལ་སྒྲུབ་རྟགས་ཀྱིས་ཁྱབ་པར་
ཐལ། མ་ཡིན་དབདགག་ནི་བ་སྒྲུབ་པ་གཙོ་ཆེ་བས་དགག་པ་ཡིན་པར་སྤྱན་རས་གཟིགས་བརྟུལ་ཞུགས་ཀྱིས་
བཤད་པའི་ཕྱིར། གཞན་ཡང་། དེ་སྒྲུབ་ཀྱི་སྒྲུབ་རྟགས་ཡང་དག་དང་དེ་སྒྲུབ་ཀྱི་དགག་རྟགས་ཡང་དག་
གི་ཁྱད་པར་སྔར་བཤད་པ་ལྟར་རིགས་པར་ཐལ། དེ་སྒྲུབ་ཀྱི་ཆོས་ལ་མ་ཡིན་དགག་དང་སྒྲུབ་པ་གང་
རུང་བཟུང་བའི་དེ་སྒྲུབ་ཀྱི་རྟགས་ཡང་དག་དེ་སྒྲུབ་ཀྱི་སྒྲུབ་རྟགས་ཡང་དག་དང་། དེ་སྒྲུབ་ཀྱི་ཆོས་ལ་
སྒྲུབ་པ་དངོས་ཤུགས་གང་ལའང་མི་འཕེན་པར་དགག་བྱ་བཀག་བ་ཙམ་བྱེད་པའི་ཆོས་སུ་བཟུང་བའི་དེ་
སྒྲུབ་ཀྱི་རྟགས་ཡང་དག་དེ་དེ་སྒྲུབ་ཀྱི་དགག་རྟགས་ཡང་དག་ཏུ་བྱེད་དགོས་པའི་ཕྱིར། དེར་ཐལ། དེ་
ལྟར་དུ་རང་འགྲེལ་གཉིས་ལས། དེ་ལ་གཉིས་ནི་དངོས་པོ་སྒྲུབ་པ་ཡིན་ལ། གཅིག་ནི་དགག་པའི་གཏན་
ཚིགས་སོ། །ཞེས་པས་བཤད་པའི་ཕྱིར། དེར་ཐལ། པཎ་ཆེན་ཤཱ ཀྱ་བློའི་འགྲེལ་བཤད་ལས། ངེ་ལ་
གཉིས་ནི་དངོས་པོ་སྒྲུབ་པ་ཁོ་ན་ཞེས་བྱ་ཡི་དངོས་པོ་ཁོ་ན་སྒྲུབ་ཅེས་མི་བྱ་སྟེ་དག་པ་ཡང་སྒྲུབ་བའི་
ཕྱིར་རོ། །གཅིག་ནི་དགག་པ་ཁོ་ནའི་གཏན་ཚིགས་ཞེས་གསུངས་པའི་ཕྱིར། ལུང་གསལ་བ་འདི་ལ་མ་
ཁྱབ་བྱས་ཚེ་མཁས་གྲུབ་ཐམས་ཅད་མཁྱེན་པས་གླེགས་བམ་ཟུར་གྱི་འཇིམ་གོང་ལྟ་བུ་དག་གིས་ཞེས་

ལེའུ་དང་པོའོ་མཐའ་དཔྱོད 135
འབྲས་རྟགས་ཡང་དག
གསུངས་པ་ཁོ་ན་ཡིན་ནོ། །བྱས་པ་ལ་ཁོ་ན་རེ། འདིར་མ་ཁྱབ་སྟེ། དེ་སྒྲུབ་ཀྱི་སྒྲུབ་རྟགས་ཡང་དག་
གིས་དངོས་སུ་སྒྲུབ་པ་བཟུང་ཡང་ཤུགས་ལ་དགག་པ་སྒྲུབ་པ་དང་། དེ་སྒྲུབ་ཀྱི་དགག་རྟགས་ཡང་དག་
གི་དངོས་ཤུགས་གཉིས་ཀར་དགག་པ་ཁོ་ན་བྱེད་ཅིང་། སྒྲུབ་པའི་ཆོས་མི་འཕེན་པ་དེའི་དོན་ཡིན་གྱི་དེ་
སྒྲུབ་ཀྱི་ཆོས་ལ་མི་བྱེད་པའི་ཕྱིར་ཟེར་ན། དངོས་འགལ་སྨྲ་བ་སྟེ། འོ་ན། དོན་བྱེད་ནུས་པ་ཆོས་
ཅན། ཁྱོད་ཀྱི་རྟགས་ཀྱིས་སྒྲ་དངོས་པོ་མ་ཡིན་པ་ལས་ལོག་པར་སྒྲུབ་པའི་དངོས་ཤུགས་གང་ལའང་
སྒྲུབ་པ་ཞིག་མི་འཕེན་པར་ཐལ་ལོ། །ཁྱོད་དེ་སྒྲུབ་ཀྱི་དགག་རྟགས་ཡང་དག་ཡིན་པའི་ཕྱིར། རྟགས་
ཁས་བླངས་ཀྱིས་གྲུབ། ཁྱབ་པ་ཁས། འདོད་ན། དངོས་པོ་མ་ཡིན་པ་ལས་ལོག་པ་བརྗོད་པའི་སྒྲས་
དངོས་པོ་དངོས་ཤུགས་གང་རུང་ལ་མི་འཕེན་པར་ཐལ་ལོ། །འདོད་པའི་ཕྱིར། འཁོར་གསུམ་
ཁས༑ གཞན་ཡང་། འདི་ལྟར་སྨྲ་བ་དག་གིས་མི་རྟག་པ་དགག་པར་མ་ཤེས་པས་ནོངས་པས་རྒྱས་པར་
འོག་ཏུ་འགོག་གོ །འདི་ལ་ལུང་རིགས་མང་མོད་ཡི་གེས་མི་ལངས་སོ། །འདི་ནི་སྔ་ཕྱི་བར་གསུམ་གྱི་
མཁས་བླུན་གྱི་རྟོག་གེ་བ་འཁྲུལ་བའི་ཆང་གིས་མྱོས་པའི་ལག་ལྡན་དག་གི་ལོག་པའི་ང་རོ་བཟློག་པའི་
ཆེད་དུ། ལེགས་བཤད་གདོང་ལྔའི་ངར་སྐད་ཅུང་ཟད་བྱས་པ་ཡིན་ནོ། ། གཞན་བོད་ཀྱི་ཟོལ་རྩོད་བྲིས་ཀྱང་
མཁས་པར་བགྲང་པ་དང་གསུང་རབ་ལྟ་བ་ལ་མི་ཕན་པས་བོར་ཅིང་རིགས་པའི་དབང་ཕྱུག་གཉིས་ཀྱི་
དོགས་པ་ཙམ་བཤད་ན། འཕགས་ཡུལ་གྱི་རང་གཞན་ཁ་ཅིག་ན་རེ། སྐབས་འདིའི་འབྲས་རྟགས་དུ་
བས་དཔག་བྱར་མེ་ཁོ་ནར་རིགས་ཏེ། དུ་བ་དང་མེ་ལྷན་ཅིག་པ་མི་འཁྲུལ་ལ། དུ་ལྡན་གྱི་ས་ཕྱོགས་ལ་
ངེས་པ་མེད་པའི་ཕྱིར་ཞེས་པའི་རྩོད་ཚུལ་ནི། ཚད་མ་མདོ་ལས ཁ་ཅིག་གཏན་ཚིགས་མི་འཁྲུལ་
པས༑ ༑ཆོས་གཞན་དཔག་པར་བྱ་བར་འདོད། །ཅེས་བྱུང་། དེ་ལ་འོ་ན། རྟགས་ཀྱིས་ཀྱང་དོན་དེ་སྒྲོན་
མེ་བཞིན་དུ་གསལ་བར་བྱེད་པར་ཐལ་ལོ། །དུ་བ་ངེས་ཙམ་གྱི་མེ་ཡང་ཚད་མས་ངེས་པར་ཁས་ལེན་
དགོས་པའི་ཕྱིར། དེར་ཐལ། དུ་བའི་རྟགས་ཀྱིས་མེ་ངེས་པ་ལ་མེ་དུའི་འབྲེལ་བ་ངེས་པ་སྔོན་དུ་འགྲོ་མི་
དགོས་པའི་ཕྱིར། རྟགས་ཁས། མ་གྲུབ་ན་སོང༌། དུ་བ་དང་མེའི་འབྲེལ་བ་ཚད་མས་ངེས་པ་དེ་ལས་

136ལེའུ་དང་པོའོ་མཐའ་དཔྱོད འབྲས་རྟགས་ཡང་དག
གཞན་ཅི་ཞིག་སྟེ་དཔག་རྒྱུ་མེད་པར་ཐལ། ཁྱོད་ཀྱིས་དེ་སྒྲུབ་ཀྱི་ཆོས་མེ་ཁོ་ན་དབག་བྱ་ཡིན་ལ་དེ་དུ་བ་
དང་མེའི་འབྲེལ་བ་ཚད་མས་ངེས་པ་ན་ངེས་ཟིན་པའི་ཕྱིར། མདོ་ལས། ཆོས་ལ་གཏན་ཚིགས་གྲུབ་ན་
ནི༑ ༑དེ་ཡིས་དེ་ལ་ཅི་ཞིག་དཔག །ཅེས་སོ། །འདིས་ནི་རྟགས་གསུམ་གྱི་བསྒྲུབ་བྱའི་ཆོས་དེ་བསྒྲུབ་བྱ་
མཚན་ཉིད་པར་འདོད་ན་ཡང་དགག་ཚུལ་འདི་ཁོ་ནས་རིགས་པ་ཤེས་པར་གྱིས། ཡང་འཕགས་ཡུལ་གྱི་
ཕྱི་ནང་གི་རྟོག་གེ་བ་ཁ་ཅིག་ན་རེ། དུ་བའི་རྟགས་ཀྱིས་དེ་སྒྲུབ་ཀྱི་དབག་བྱར་རྩོད་གཞིས་ཕྱོགས་དང་
སྒྲུབ་ཆོས་མེ་གཉིས་ཀྱི་ལྡན་པའི་འབྲེལ་བ་དེ་ཁོ་ན་རིགས་པར་ཐལ། དེ་ལྡན་གྱི་ས་ཕྱོགས་དང་མེ་དག་ཕྱི་
རྒོལ་གྱིས་གྲུབ་ཟིན་པའི་ཕྱིར། ཞེས་པའི་འདོད་ཚུལ་འཆད་པར་ཚད་མ་མདོར། ཆོས་དང་ཆོས་ཅན་དག་
གྲུབ་ཕྱིར། །འབྲེལ་བ་དཔག་བྱར་ཁ་ཅིག་འདོད། །ཅེས་སོ། །དུ་བའི་རྟགས་ཀྱིས་དེ་སྒྲུབ་ཀྱི་རྩོད་གཞི་ལ་
དང་༑ ཆོས་མེ་ལས་གཞན་པའི་འབྲེལ་བ་རྗེས་དཔག་གིས་རྟོགས་པ་མ་ཡིན་པར་ཐལ། མེ་དུའི་འབྲེལ་
བའང་གང་ན་དུ་བ་ཡོད་པ་དེ་ན་མེ་ཡོད་དོ། །ཞེས་ཐ་སྙད་བྱེད་པ་མ་གཏོགས་ཁྱོད་ལྟར་གྱི་ལྡན་འབྲེལ་
དང་འདུ་འབྲེལ་གཉིས་ནི་ཡོད་པ་མ་ཡིན་པའི་ཕྱིར། ཚད་མ་མདོར། འབྲེལ་བའང་གཉིས་ནི་ཡོད་མ་
ཡིན། །ཞེས་དང་། དེའི་རང་འགྲེལ་ལས། གང་ན་དུ་བ་ཡོད་པ་དེ་ན་མེ་ཡོད་དོ་ཞེས་འདི་ལྟར་ཐ་སྙད་
བྱེད་ཀྱི་མེའམ་དུ་བས་འབྲེལ་བ་ལོག་པ་ཡོད་པ་མ་ཡིན་ནོ་ཞེས་སོ། །འདིས་ནི་དུ་བའི་རྟགས་ཀྱིས་དེ་
སྒྲུབ་ལ་ཡོད་འགོད་མི་རུང་སྙམ་པ་ཡང་བཀག་པར་ཤེས་པར་གྱིས། དེ་སྒྲུབ་ཀྱི་བསྒྲུབ་བྱ་འཇལ་བའི་
རྗེས་དཔག་གིས་ལ་ལ་མེ་ཡོད་སྙམ་དུ་མི་འཇལ་བར་ལ་དང་མེའི་འབྲེལ་བའོ་སྙམ་དུ་འཇལ་བར་
ཐལ༑ དེ་སྒྲུབ་ཀྱི་གཞི་ཆོས་ཀྱི་འབྲེལ་བ་དཔག་བྱ་ཡིན་པའི་ཕྱིར། འདོད་ན། འཇུག་ཚུལ་དེ་བཞིན་དུ་
སྦྱོར་བ་བརྗོད་པའི་ཚེ་ན་དུ་ལྡན་གྱི་ལ་དང་མེའི་འབྲེལ་བའོ་ཞེས་དེ་སྒྲུབ་ཀྱི་ཆོས་ལ་མེའི་ཞེས་དྲུག་སྒྲ་
བྱས་ནས་བརྗོད་རིགས་པར་ཐལ། དེ་སྒྲུབ་ཀྱི་གཞི་ཆོས་ཀྱི་འབྲེལ་བ་དཔག་བྱ་ཡིན་པའི་ཕྱིར། འདོད་མི་
ནུས་ཏེ། དུ་ལྡན་གྱི་ལ་ལ་ཆོས་ཅན། མེ་ཡོད་དེ། ཞེས་ཆོས་ལ་མེ་ཞེས་རྣམ་དབྱེ་དང་པོ་ངོ་བོ་བརྗོད་པ་
བྱས་ནས་འགོད་པའི་ཕྱིར། རྟགས་མཐུན་གྲུབ། མདོ་ལས། དེ་བཞིན་དྲུག་པའི་སྒྲ་རུ་འགྱུར། ཞེས་

ལེའུ་དང་པོའོ་མཐའ་དཔྱོད 137
འབྲས་རྟགས་ཡང་དག
དང་༑ དེའི་རང་འགྲེལ་ལས། །འབྲེལ་བ་རྗེས་སུ་དཔག་པར་བྱེད་པའི་ལྟར་ན། འབྲེལ་བ་ཅན་གྱི་མེའི་
མེ་འདི་ཞེས། དྲུག་པའི་སྒྲ་ཐོབ་པར་འགྱུར་གྱི་ཞེས་དང་། གང་གི་འབྲེལ་བ་ནི་མེ་འདི་ལའོ། །ཞེས་ངང་
པོའི་སྒྲས་བརྗོད་དོ། །ཞེས་གསུངས་པའི་ཕྱིར། འདིས་ནི་གཞི་ཆོས་རྟགས་གསུམ་དང་འགོད་ཚུལ་ལ་
ངེས་པ་ཆེན་པོ་སྟེར་བས་ལེགས་པར་བཤད་དོ། །འདི་དག་དང་ཡོད་འགོད་ལ་འཁྲུལ་ནས་ཁ་ཅིག་ན་
རེ། དུ་བའི་རྟགས་ཀྱིས་དེ་སྒྲུབ་ཀྱི་རྟགས་འགོད་ཚུལ་ལ་དུ་བ་ཡོད་པ་ཁོ་ན་འགོད་པས་ཁྱབ་ཟེར་ན། འོ་
ན་རང་འགྲེལ་གཉིས་ལས། དུ་བ་ལས་ནི་འདི་ན་མེ་ཡོད་དོ་ཞེས་གསུངས་པ་མི་འཐད་པར་ཐལ། དུ་བ་
འབྱུང་བའི་ཕྱིར། ལ་འདི་ལ་མེ་ཡོད་ཅེས་འགོད་མི་རིགས་པའི་ཕྱིར། ཁྱབ་སྟེ། དུ་བ་ལས་ཞེས་པ་
འབྱུང་ཁུངས་ཀྱི་ཚིག་ཡིན་པའི་ཕྱིར། གོང་གི་རྟགས་གྲུབ་སྟེ། དུ་བ་ཡོད་པ་དང་དུ་བ་འབྱུང་བ་གཉིས་ཐ་
དད་ཡིན་པའི་ཕྱིར། དེ་བཞིན་དུ་བ་འཐུལ་བ་ཡང་དེ་སྒྲུབ་ཀྱི་འབྲས་རྟགས་ཡང་དག་ཡིན་པར་ཤེས་པར་
གྱིས༑ འཕགས་ཡུལ་གྱི་རྟོག་གེ་བ་ཆེན་པོ་ཁ་ཅིག་ན་རེ། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་རྩོད་
གཞིའི་ཆོས་ཡིན་པར་ཐལ། དུ་བ་དུ་ལྡན་ལ་ལ་མེ་ཡོད་པ་ང་སྒྲུབ་པའི་ཕྱོགས་ཆོས་ཡིན་པའི་ཕྱིར། ཁྱབ་
སྟེ༑ ཁྱོད་ཀྱིས་འདིའི་ཟུར་གྱི་ཕྱོགས་རྩོད་གཞི་དང་དེའི་ཆོས་ཞེས་མི་ལྡན་རྣམ་གཅོད་དུ་བྱས་པའི་
ཕྱིར། རྟགས་ཁས། རྩ་བར་འདོད་ན། དུ་བ་ཆོས་ཅན། དུ་ལྡན་ལའི་ཆོས་མ་ཡིན་པར་ཐལ། དུ་ལྡན་ལ་
དང་ངོ་བོ་མི་གཅིག་པའི་ཆོས་ཡིན་པའི་ཕྱིར། འདོད་ན། དེ་སྒྲུབ་ཀྱི་ཕྱོགས་ཆོས་གྲུབ་པ་མ་ཡིན་པར་
ཐལ་ལོ། །ཞེས་རྩོད་ཚུལ་ནི། རྣམ་ངེས་རྩ་བའི་རང་འགྲེལ་ལས། གལ་ཏེ་དོན་གཞན་གཏན་ཚིགས་
ཡིན་ན། འོ་ན་དེ་དེའི་ཆོས་སུ་ཇི་ལྟར་འགྱུར་ཞེས་གསུངས། དེ་ལ་སློབ་དཔོན་གྱི་གསུང་ལས་དུ་བ་ཆོས་
ཅན། ཁྱོད་དུ་ལྡན་ལ་དང་རྫས་ཐ་དད་ཡིན་ན་ཁྱོད་དུ་ལྡན་ལའི་ཆོས་མ་ཡིན་མི་དགོས་པར་ཐལ། དུ་ལྡན་
ལ་ཁྱོད་ཀྱི་རྟེན་དང་ཁྱོད་དུ་ལྡན་ལ་ལ་བརྟེན་པ་ཡིན་པའི་ཕྱིར། དཔེར་ན། མཁར་གཞོང་དང་རྒྱ་ཤུག་
བཞིན། དེ་ཉིད་ལས།དེ་ལ་བརྟེན་པའི་ཕྱིར་རོ། །ཞེས་སོ། །བྱས་པ་ལ་ཁོ་ན་རེ། དུ་བ་ཆོས་ཅན། ཁྱོང་
དང་དུ་ལྡན་ལ་གཉིས་རྒྱུ་འབྲས་སུ་མི་རུང་བར་ཐལ། དུ་ལྡན་ལ་དང་ཁྱོད་གཉིས་རྟེན་བརྟེན་པ་ཡིན་པའི་

138
ལེའུ་དང་པོའོ་མཐའ་དཔྱོད། འབྲས་རྟགས་ཡང་དག
ཕྱིར་ན་མ་ཁྱབ་སྟེ། དུ་བ་ཆོས་ཅན། དུ་ལྡན་ལ་ཁྱོད་ཀྱི་རྒྱུ་ཡིན་བར་ཐལ། དུ་ལྡན་ལ་ཁྱོད་ཀྱི་དོན་གཞན་
གྱི་རྟེན་ཡིན་པ་དེ་ཉིད་ཀྱི་ཕྱིར དཔེར་ན། མཁར་གཞོང་དང་དེའི་ནང་གི་ཆུ་སོགས་བཞིན། ཁྱབ་པ་
ཡང་ཡོད་པར་ཐལ། དུ་ལྡན་ལ་ཁྱོད་ཀྱི་རྒྱུ་ཡིན་པ་དེ་ལྟར་མ་ཡིན་ན་ཁྱོད་དང་དུ་ལྡན་ལ་དོན་གཞན་ཡང་
ཡིན་ལ་རྟེན་བརྟེན་པར་ཡང་མི་འགྲུབ་པའི་ཕྱིར། དེ་ཉིད་ལས། ཇི་ལྟར་རྒྱུ་དང་འབྲས་བུའི་དངོས་པོ་ཡིན་
ཞེ་ན། དེ་ཉིད་ཀྱི་ཕྱིར་ཏེ། དེ་ལྟར་མ་ཡིན་ན་རྟེན་མི་འགྲུབ་པའི་ཕྱིར་རོ། །ཞེས་གསུངས་པའི་
ཕྱིར༑ འདི་ནི་འབྲས་བུ་གང་དང་གང་རྒྱུ་དེ་ལ་བརྟེན་ནས་བྱུང་ཞེས་པའི་རྟེན་ཚུལ་ཡང་ཤེས་པར་
བྱ༑ ཡང་ཁ་ཅིག་ན་རེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་དང་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་གཉིས་ཡིན་ཁྱབ་མཉམ་ཡིན་
ཏེ། དུ་ལྡན་ལ་ལ་མེ་ཡོད་པ་དེ་སྒྲུབ་ཀྱི་བསྒྲུབ་བྱར་བྱེད་པ་འདྲ་བའི་ཕྱིར་ན་མ་ཁྱབ། འདོད་ན། མེ་ཆོས་
ཅན༑ མེ་ཚད་མས་དམིགས་པའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་ཡིན་པར་ཐལ། དུ་བའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཡིན་པའི་ཕྱིར། ཁྱབ་པ་
ཁས༑ འདོད་ན། དུ་ལྡན་ལའི་མེ་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། ཁྱོད་དེ་སྒྲུབ་ཀྱི་ཕྱི་རྒོལ་ཡང་དག་གི་ཚད་མས་རྟོགས་པའི་ཕྱིར། དེར་ཐལ། མེ་ཚང་མས་
དམིགས་པའི་རྟགས་ཀྱིས་དེ་སྒྲབ་ཀྱི་ཕྱི་རྒོལ་ཡང་དག་ཡིན་པའི་ཕྱིར། དེ་དེར་ཐལ། དེའི་རྟགས་ཀྱིས་ངེ་
སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་ཡོད་པའི་ཕྱིར་ཏེ། མེ་ཚད་མས་དམིགས་པ་མེ་ཡོད་པའི་མཚན་
ཉིད་ཡིན་པའི་ཕྱིར། དེས་ཚ་ཞིང་སྲེག་པ་སོགས་ལ་སྦྱོར། ཡང་ཁ་ཅིག་ན་རེ། རེས་འགའ་བ་དེ་ཉེར་
ལེན་གྱི་ཕུང་པོ་རང་རྒྱུ་དང་བཅས་པར་སྒྲུབ་པའི་རྒྱུ་སྤྱི་སྒྲུབ་ཀྱི་འབྲས་རྟགས་ཡང་དག་ཡིན་ཟེར་ན། བུམ་
པའི་ལྡོག་པ་ཆོས་ཅན། དེར་ཐལ། དེའི་ཕྱིར་ཏེ། ཁྱོད་བུམ་བ་ཡོད་མེད་ཀྱི་ཕྱོགས་སུ་ཡོད་མེད་རྗེས་འགྲོ་
བྱེད་པའི་ཆོས་ཡིན་པའི་ཕྱིར། ཡང་ཁ་ཅིག རེས་འགའ་སྐྱེ་བ་མེད་དོ་ཟེར་ན། འོ་ན་སྐྱེ་བ་མི་སྲིད་པར་
ཐལ། རེས་འགའ་སྐྱེ་བ་ཡང་མེད། རྟག་ཏུ་སྐྱེ་བ་ཡང་མེད་པའི་ཕྱིར། ཁྱབ་སྟེ། དེ་གཉིས་གང་རུང་མ་

ལེའུ་དང་པོའོ་མཐའ་དཔྱོད། 139
འབྲས་རྟགས་ཡང་དག
ཡིན་པའི་སྐྱེ་ཚུལ་མེད་པའི་ཕྱིར། གོང་གི་རྟགས་དང་པོ་ཁས། རྟགས་གཉིས་པ་གྲུབ་སྟེ། སྐྱེ་བ་ཐུག་
མེད་མ་ཡིན་པའི་ཕྱིར། གཞན་ཡང་། ལན་རེ་སྐྱེ་བ་ཡང་མེད་པར་ཐལ། རེས་འགའ་སྐྱེ་བ་མེད་པའི་
ཕྱིར༑ འདོད་ན། སྐྱེ་ལྡན་གྱི་དངོས་པོ་ཐམས་ཅད་རེས་འགའ་སྐྱེ་བ་དང་ལན་རེ་སྐྱེ་བ་མ་ཡིན་པར་
ཐལ༑ འདོད་པའི་ཕྱིར། འདོད་ན། དེ་ཐམས་ཅད་ལྡབ་པའམ་བསྐྱར་ནས་སྐྱེ་བར་ཐལ། འདོད་པའི་
ཕྱིར༑ གཞན་ཡང་རེས་འགའ་བ་དང་རེས་འགའ་གཉིས་དོན་གཅིག་པར་ཐལ རེས་འགའ་བ་མི་སྐྱེ་
ན་རེས་འགར་ཡང་མི་སྐྱེ་བས་ཁྱབ་པའི་ཕྱིར། རྟགས་ཁས་འདོད་ན བདག་སྒྲ་དང་བྱ་བའི་སྒྲ་དོན་
གཅིག་ཏུ་ཐལ་ལོ། །འདོད་པའི་ཕྱིར། ཡང་ཁ་ཅིག རེས་འགའ་སྐྱེ་བའི་དངོས་པོ་དེ་ཉེར་ལེན་གྱི་ཕུང་པོ་
རང་རྒྱུ་དང་བཅས་པར་སྒྲུབ་པའི་འབྲས་རྟགས་ཡང་དག་ཟེར་ན། འོ་ན། དེའི་རྟགས་ཀྱིས་དེ་སྒྲུབ་ཀྱི་ཕྱི་
རྒོལ་ཡང་དག་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། དེ་ཆོས་ཅན། ཉེར་ལེན་གྱི་ཕུང་
པོ་རེས་འགའ་སྐྱེ་བའི་དངོས་པོར་ཚད་མས་ངེས་པའི་གང་ཟག་ཏུ་ཐལ་ལོ། །ཆོས་ཅན་དེའི་ཕྱིར། འདོད་
ན༑ ཉེར་ལེན་གྱི་ཕུང་པོ་རེས་སྐྱེ་བར་ཚད་མས་ངེས་པར་ཐལ། འདོད་པའི་ཕྱིར། འདོད་ན། དེ་སྐྱེ་བར་
ཚད་མས་ངེས་པར་ཐལ། འདོད་པའི་ཕྱིར། འདོད་ན། དེ་རང་རྒྱུ་ལས་སྐྱེ་བར་ཚད་མས་ངེས་པའི་གང་
ཟག་ཏུ་ཐལ་ལོ། །འདོད་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་ཕྱི་རྒོལ་ཡང་དག་ཡིན་པའི་
ཕྱིར༑ ཡང་ཁ་ཅིག རང་གི་དམིགས་རྐྱེན་མེད་ན་མི་སྐྱེ་བའི་དངོས་པོ་དེ་སྔོར་སྣང་དབང་ཤེས་རང་གི་
དམིགས་རྐྱེན་དང་བཅས་པར་སྒྲུབ་པའི་རྒྱུ་ཁྱད་པར་སྒྲུབ་ཀྱི་འབྲས་རྟགས་ཡང་དག་ཟེར་ན། འབྲེལ་
བསྒྲུབ་ལ། དེས་སྔོན་པོ་མེད་པའི་ས་ཕྱོགས་ཀྱིས་གཤགས། ཡང་ན། སྔོན་པོ་མེད་པའི་ས་ཕྱོགས་ཆོས་
ཅན། མི་སྐྱེ་བའི་དངོས་པོར་ཐལ། སྔོར་སྣང་དབང་ཤེས་རང་གི་དམིགས་རྐྱེན་མེད་པའི་ཕྱིར། འཁོར་
གསུམ་ཁས། ཡང་ཁ་ཅིག བུ་རོ་ད་ལྟར་བ་དེ་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་
ཡོད་པར་སྒྲུབ་པའི་རྒྱུ་ཆོས་རྗེས་དཔོག་གི་འབྲས་རྟགས་ཡང་དག་ཟེར་ན། བུ་རོ་ད་ལྟར་བ་ཆོས་
ཅན། བུར་གཟུགས་ད་ལྟ་བའི་འབྲས་བུ་ཡིན་པར་ཐལ། ཁྱོད་དེ་འདྲའི་འབྲས་རྟགས་ཡང་དག་ཡིན་པའི་

140
ལེའུ་དང་པོའོ་མཐའ་དཔྱོད འབྲས་རྟགས་ཡང་དག
ཕྱིར། འདོད་མི་ནུས་ཏེ། ཁྱོད་དེ་དང་དུས་མཉམ་ཡིན་པའི་ཕྱིར། ཡང་དེ་དེ་སྒྲུབ་ཀྱི་རང་བཞིན་གྱི་རྟགས་
ཡང་དག་ཟེར་ན། བུ་རོ་ད་ལྟར་བ་ཆོས་ཅན། བུར་གཟུགས་ད་ལྟར་བ་དང་འབྲེལ་བར་ཐལ། ཁྱོད་དེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་སྟེ། རང་འགྲེལ་ལས། འབྲེལ་བ་མེད་པར་ནི་རྗེས་སུ་
འགྲོ་བ་དང་ལྡོག་པ་མེད་དེ། ཞེས་གསུངས་པའི་ཕྱིར། འདིས་ནི་བྱས་པའི་རྒྱུ་དེ་བྱས་པའི་རྒྱུ་སྐད་ཅིག་
དང་པོ་མི་རྟག་པར་སྒྲུབ་པའི་རྟགས་ཡང་དག་ཡིན་པར་འདོད་པ་སོགས་ཁེགས་པར་ཤེས་སླ། འདོད་
ན༑ དེ་ཆོས་ཅན། བུར་གཟུགས་ད་ལྟར་བ་དང་བདག་གཅིག་འབྲེལ་ཡིན་པར་ཐལ། དེ་དང་འབྲེལ་བ་
གང་དེ་དང་རྟེན་བྱུང་འབྲེལ་མ་ཡིན་པའི་ཕྱིར། དང་པོ་དངོས། གཉིས་པ་གྲུབ་སྟེ། དུས་མཉམ་ཡིན་པའི་
ཕྱིར༑ འདོད་མི་ནུས་ཏེ། དེ་དང་བདག་ཉིད་ཐ་དད་ཡིན་པའི་ཕྱིར། དེར་ཐལ། དེ་དང་རྫས་ཐ་དད་ཡིན་
པའི་ཕྱིར། བྱས་པ་ལ་ཁོ་ན་རེ། དེ་ཆོས་ཅན། བུར་གཟུགས་ད་ལྟ་བ་དང་འབྲེལ་བར་ཐལ། ཁྱོད་དེ་
ལས་ཐ་དད། དེ་མེད་ན་ཁྱོད་མེད་དགོས་པའི་ཕྱིར་ན་མ་ཁྱབ། ཡང་ཁ་ཅིག་ན་རེ། བུ་རོ་ད་ལྟར་བ་ཆོས་
ཅན༑ བུ་རོ་སྔ་མའི་འབྲས་བུ་ཡིན་པར་ཐལ། ཁ་ནང་བུ་རམ་གོང་བུའི་སྟེང་དུ་བུ་རོ་སྔ་མས་བུར་
གཟུགས་ཕྱི་མ་སྐྱེད་པའི་རྒྱུ་ཆོས་རྗེས་དཔོག་གི་འབྲས་རྟགས་ཡང་དག་ཡིན་པའི་ཕྱིར། འདོད་ན་མ་ཡིན་
པར་ཐལ། དེའི་དུས་སུ་ཁྱོད་ཡོད་པའི་ཕྱིར། མ་གྲུབ་ན། ཕུ་རོ་སྔ་མའི་དུས་སུ་བུར་གཟུགས་ད་ལྟར་བ་
ཡོད་པར་ཐལ། བུ་རོ་སྔ་མའི་དུས་སུ་བུ་རོ་སྔ་མ་ད་ལྟར་བ་ཡོད་པའི་ཕྱིར་ན་མ་ཁྱབ། རྟགས་གྲུབ་
སྟེ། ཁྱོད་ཀྱི་དུས་སུ་ཁྱོད་ད་ལྟར་བ་ཡིན་པའི་ཕྱིར། ཡང་ཁོ་ན་རེ། བུ་རོ་སྔ་མ་ཆོས་ཅན། བུ་རོ་སྔ་མའི་
དུས་སུ་བུ་རོ་ད་ལྟར་བ་ཡིན་པར་ཐལ། ད་ལྟར་བ་ཡིན་པའི་ཕྱིར་ན་ཡང་མ་ཁྱབ། འོ་ན། སྒྲ་ཆོས་
ཅན། ཁྱོད་ཀྱི་རྒྱུའི་དུས་སུ་ཁྱོད་ད་ལྟར་བར་ཡོད་པར་ཐལ། ཁྱོད་ཀྱི་རྒྱུའི་དུས་སུ་ཁྱོད་ཀྱི་རྒྱུ་ད་ལྟར་བ་
ཡོད་པའི་ཕྱིར། ཁྱབ་པ་འགྲིག
༦ མེ་དུ་རྒྱུ་འབྲས་སུ་འགྲུབ་བྱེད་ཀྱི་ཚད་མ་ལ་ཁ་ཅིག་ན་རེ། དེ་དུ་མེ་མེད་པར་མེ་དུ་རྒྱུ་འབྲས་སུ་
ངེས་པ་ཁོ་ན་ཟེར་ན། མི་འཐད་པར་ཐལ། དུ་བ་མེ་ལས་སྐྱེས་པར་མཐོང་བའི་མངོན་སུམ་གཅིག་གིས་

ལེའུ་དང་པོའོ་མཐའ་དཔྱོད 141
འབྲས་རྟགས་ཡང་དག
ཀྱང་མེ་དུ་རྒྱུ་འབྲས་སུ་མི་འགྲུབ་པའི་ཕྱིར། འོ་ན། མེ་དུ་རྒྱུ་འབྲས་སུ་འགྲུབ་པ་ལ་ཚད་མ་ཕྲུག་གསུམ་
སོགས་བཤད་པ་དགོས་པ་མེད་པར་ཐལ ཚད་མ་གཅིག་གིས་འགྲུབ་པ་དེའི་ཕྱིར་ན་མ་ཁྱབ་སྟེ། དེ་
ལྟར་འགྲུབ་ཀྱང་དུ་བ་རྒྱུ་མེད་དང་། མི་མཐུན་པ་རྒྱུར་འཛིན་པའི་ལོག་རྟོག་རྒྱས་པར་འགོག་པའི་དབང་
དུ་བྱས་ནས་དེ་ལྟར་མཛད་པའི་ཕྱིར། ཡང་རིགས་གཏེར་བ་སོགས་ན་རེ། དང་པོ་མེ་དུ་གཉིས་ཀ་མ་
དམིགས་པའི་མངོན་སུམ་གཅིག དེ་རྗེས་མེ་དམིགས་པའི་དེ་གཅིག དེ་རྗེས་དུ་བ་དམིགས་པའི་དེ་
གཅིག དེའི་རྗེས་སུ་གཉིས་ཀ་དམིགས་པའི་དེ་གཅིག དེ་རྗེས་མེ་མ་དམིགས་པའི་དེ་གཅིག དེའི་རྗེས་
དུ་བ་མ་དམིགས་པའི་དེ་གཅིག་སྟེ། ཚད་མ་ཕྲུག་དྲུག་ཟེར་ན་ཚིག་དོན་གཉིས་ཀར་སྐྱོན་ཞུགས་པ་
སྟེ༑ འོ་ན། དེ་དྲུག་ཆོས་ཅན། ཚད་མ་ཟུང་དྲུག་ཡིན་པར་ཐལ། ཚད་མ་ཕྲུག་དྲུག་ཡིན་པའི་
ཕྱིར༑ རྟགས་ཁས། འདོད་ན། ཁྱོད་ཚད་མ་ཡ་བཅུ་གཉིས་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། ཚད་མ་རེ་རེ་བ་དྲུག་ལས་མ་བྱུང་བའི་ཕྱིར། གཞན་ཡང་རྟ་བོང་གཉིས་རྒྱུ་འབྲས་སུ་ཚད་མ་
ཕྲུག་དྲུག་གིས་གྲུབ་པར་ཐལ། དང་པོར་རྟ་བོང་གཉིས་ཀ་མ་དམིགས་པའི་མངོན་སུམ་གཅིག དེ་རྗེས་
སུ་རྟ་དམིགས་པའི་གཅིག་སོགས་ཡོད་པའི་ཕྱིར།
གཉིས་པ་རང་ལུགས་ལ། འབྲས་རྟགས་ཡང་དག་གི་མཚན་ཉིད། དབྱེ་བ། རྟགས་ཆོས་དོན་
གསུམ་ངོས་བཟུང་བ། །འགྲུབ་བྱེད་ཚད་མའི་ཁྱབ་པར་བཞི། །དང་པོ་ནི། འབྲས་བུའི་ཚུལ་གསུམ་ཡིན་
པ༑ འབྲས་བུའི་རྟགས་ཡང་དག་གི་མཚན་ཉིད། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་བུའི་ཚུལ་
གསུམ་ཡིན་པ། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་གི་མཚན་ཉིད། དེ་སྒྲུབ་ཀྱི་
སྒྲུབ་རྟགས་ཡང་དག་ཀྱང་ཡིན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་
ཡང་ཡིན། ཁྱོད་ཀྱི་རྒྱུ་ཡང་ཡིན་པའི་གཞི་མཐུན་ཡོད་པ་ཡིན་པ་དེ། ཁྱོད་དེ་སྒྲུབ་ཀྱི་འབྲས་རྟགས་ཡང་
དག་ཡིན་པའི་མཚན་ཉིད། དེ་སྒྲུབ་ཀྱི་ཚུལ་- སུམ་ཡང་ཡིན་ཁྱོད་ཀྱི་རྟགས་ཀྱིས་དངོས་ཀྱི་རྟགས་བསྒྲུབ་
བྱའི་ཆོས་ཡིན་ན་མ་ཡིན་དགག་དང་སྒྲུབ་པ་གང་རུང་ཡིན་ཡང་དགོས་པའི་གཞི་མཐུན་ཡོད་པ་དེ། ཁྱོང་

142ལེའུ་དང་པོའོ་མཐའ་དཔྱོད འབྲས་རྟགས་ཡང་དག
དེ་སྒྲུབ་ཀྱི་སྒྲུབ་རྟགས་ཡང་དག་ཡིན་པའི་མཚན་ཉིད། ཁྱོད་དེ་སྒྲུབ་ཀྱི་ཚུལ་གསུམ་ཡང་ཡིན། ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡིན་ན་མེད་དགག་ཀྱང་ཡིན་དགོས་པའི་
གཞི་མཐུན་ཡོད་པ་དེ། ཁྱོད་དེ་སྒྲུབ་ཀྱི་དགག་རྟགས་ཡང་དག་གི་མཚན་ཉིད། གོ་ཐོབ་བྱས། གཉིས་པ་
ནི༑ ཆོས་བཅུ་པའི་མདོ་ལ་བརྟེན་ནས་ཉན་ཐོས་ཀྱི་དང་། རང་རྒྱལ་གྱི་དང་། བྱང་སེམས་ཀྱི་དང་། མ་
ངེས་པའི་དང་། རིགས་ཆད་པའི་རིགས་ལྔ་སོ་སོར་སྒྲུབ་པའི་འབྲས་རྟགས་ཡང་དག་ལྔ་ཡོད་དེ། ཀུན་
བཏུས་ལས། ཉན་ཐོས་ཀྱི་ཐེག་པ་བ་གང་ཞེ་ན། སོགས་དང་། རང་རྒྱལ་གྱི་ཐེག་པ་བ་གང་ཞེ་ན་སོགས་
དང་། བྱང་ཆུབ་སེམས་དཔའི་ཐེག་པ་བ་གང་ཞེ་ན་སོགས་དང༌། མདོ་སྡེ་རྒྱན་ལས། ལ་ལ་གཅིག་ཏུ་
ཉེས་པར་སྤྱོད་ངེས་ཡོད། །ལ་ལ་དཀར་པོའི་ཆོས་རྣམས་ཀུན་ཏུ་བཅོམ། །ལ་ལ་ཐར་པའི་ཆ་མཐུན་དགེ་
བ་མེད། །དཀར་པོ་དམན་པ་ཡོད་པ་རྒྱུ་དང་བྲལ། །ཞེས་གསུངས་པ་ལྟ་བུ་སོགས་ཀྱིས་ཤེས་དགོས་
ཚུལ་མཚོན་ཙམ་གཞུང་དོན་དུ་བཤད་པས་སོ། །དེ་ལྟར་མ་གོ་བར་དུ་བ་ཙམ་འབྲས་བུ་ཡིན་མིན་ལས་མ་
བཤད་པས་རྣམ་འགྲེལ་གསུང་རབ་ཀྱི་དགོངས་འགྲེལ་དུ་དཀའོ། རིགས་སོ་སོ་བ་ཡོད་པར་སྒྲུབ་པའི་
རྟགས་སམ་གཏན་ཚིགས་ཀྱང་ཡོད་དེ། ཁམས་དང་མོས་པ་སྒྲུབ་པ་འབྲས་བུ་སོགས་ཐ་དད་པ་དམིགས་
པ་དེ། སོ་སྐྱེ་རྣམས་ལ་རིགས་ལྔ་སོགས་རིགས་ཐ་དད་པ་ཡོད་པར་སྒྲུབ་པའི་འབྲས་རྟགས་ཡང་ངག་
ཡིན་པའི་ཕྱིར། མདོ་སྡེ་རྒྱན་ལས། ཁམས་རྣམས་དང་ནི་མོས་པ་དང་། །སྒྲུབ་པ་ཐ་དད་དབྱེ་བ་དང་།
འབྲས་བུ་ཐ་དད་དམིགས་པའི་ཕྱིར། རིགས་ཡོད་ཉིད་དུ་ངེས་པ་ཡིན། །ཞེས་གསུངས་པའི་ཕྱིར། འདི་
དག་འབྲས་རྟགས་ལྔའི་རྒྱུ་ཁྱད་པར་སྒྲུབ་ལ་སྦྱར་ལ་འགོད་ཚུལ་གྱི་རྒྱུ་སྔོན་སོང་སྒྲུབ་ཀྱང་ཡོད་དོ།
གཞུང་འདིར་བཤད་པའི་འབྲས་རྟགས་ཡང་དག་ལ་རྒྱུ་དངོས་སྒྲུབ་སོགས་དྲུག་ཡོད་དེ། མཚན་གཞི་
ནི༑ དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་རྒྱུ་དངོས་སྒྲུབ་ཀྱི་འབྲས་རྟགས་ཡང་དག་དང༌། སྐྱེས་ཙམ་
ནས་ཟ་སོགས་ཤེས་པ་དེ་བེའུ་རང་གི་སྐྱེ་བ་སྔ་མའི་གོམས་པ་སྔོན་སོང་དུ་སྒྲུབ་པའི་རྒྱུ་སྔོན་སོང་སྒྲུབ་ཀྱི་
འབྲས་རྟགས་ཡང་དག་དང་། རེས་འགའ་བའི་དངོས་པོ་དེ་ཉེར་ལེན་གྱི་ཕུང་པོ་རང་རྒྱུ་དང་བཅས་པར་

143ལེའུ་དང་པོའོ་མཐའ་དཔྱོད། འབྲས་རྟགས་ཡང་དག
སྒྲུབ་པའི་རྒྱུ་སྤྱིའམ་རང་ལྡོག་སྒྲུབ་ཀྱི་འབྲས་རྟགས་ཡང་དག་དང་། རང་གི་དམིགས་རྐྱེན་མེད་པར་མི་
སྐྱེ་བའི་དངོས་པོ་དེ། སྔོར་སྣང་དབང་ཤེས་རང་གི་དམིགས་རྐྱེན་དང་བཅས་པར་སྒྲུབ་པའི་རྒྱུ་ཁྱད་པར་
སྒྲུབ་པའི་འབྲས་རྟགས་ཡང་དག་དང་། བུ་རོ་ཕྱི་མ་དེ་ཁ་ནང་བུ་རམ་གོང་བུའི་སྟེང་དུ་བུ་རོ་སྔ་མས་བུར་
གཟུགས་ཕྱི་མ་སྐྱེད་པའི་ནུས་པ་ཡོད་པར་སྒྲུབ་པའི་རྒྱུ་ཆོས་རྗེས་དཔོག་གི་འབྲས་རྟགས་ཡང་དག་
དང་༑ རང་གི་ཉེར་ལེན་དང་ལྷན་ཅིག་བྱེད་རྐྱེན་གྲངས་མ་ཚང་བར་མི་སྐྱེ་བའི་དངོས་པོ་དེ། མྱུ་གུ་རང་
གི་རྒྱུ་རྐྱེན་དུ་མ་ཚོགས་པ་ལས་སྐྱེ་དགོས་པར་སྒྲུབ་པའི་རྒྱུ་གྲངས་ཚང་སྒྲུབ་ཀྱི་འབྲས་རྟགས་ཡང་དག་
རྣམས་ཡོད་པའི་ཕྱིར། རྒྱུ་སྔོན་སོང་གི་དེ་ནི། དབུ་མ་སྙིང་བོ་ལས། བེའུ་ཡང་སྔོན་ཆད་གོམས་བྱས་
པས༑ །བྱུང་མ་ཐག་ཏུ་ཟས་འཚོལ་བྱེད། །ཟས་ཀྱི་དོན་དུ་བསྐྱོད་པའི་ཕྱིར། །དཔེར་ན་དབང་པོ་སྨིན་པ་
བཞིན། །ཞེས་པས་སོ། ། ཡང་འབྲས་རྟགས་ཡང་དག་ལ་དབྱེ་ན་གཉིས་ཡོད་དེ། མཐུན་ཕྱོགས་ལ་ཁྱབ་
བྱེད་དུ་འཇུག་པའི་དེ་དང༌། རྣམ་གཉིས་སུ་འཇུག་པའི་གཉིས་ཡོད་པའི་ཕྱིར། དུ་བ་དུ་ལྡན་ལ་ལ་དུ་བའི་
རྒྱུར་གྱུར་པའི་མེ་ཡོད་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་དང་། དུ་བ་དུ་ལྡན་ལ་ལ་མེ་ཡོད་པར་
སྒྲུབ་པའི་མཐུན་ཕྱོགས་ལ་རྣམ་གཉིས་སུ་འཇུག་པའི་འབྲས་རྟགས་ཡང་དག་ཡིན་པས་གཞན་ལའང་
རིགས་པ་བསྒྲེ་ལ། སྔ་མ་བཤད་པ་མང་ཞིང་རྣམ་གཉིས་སུ་འཇུག་པའི་འབྲས་རྟགས་ཡང་དག་བཤད་པ་
ནི༑ དེའི་ཕྱིར་འབྲས་རྣམ་གཉིས་སུ་འཇུག །ཅེས་པས་བསྟན་ཏོ། །
གསུམ་པ་རྟགས་ཆོས་དོན་གསུམ་ངོས་བཟུང་བ་ནི། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་
རྟགས་ཡང་དག་ཡིན་ཏེ། དེ་སྒྲུབ་ཀྱི་འབྲས་རྟགས་ཡང་དག་ཡིན་པའི་ཕྱིར། དུ་བ་དང་དུ་བ་འབྱུང་བ་
དང་དུ་བ་འཐུལ་བ་རྣམས་རེ་རེ་ནས་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་
ཏེ༑ དེ་རེ་རེ་ནས་དུ་བའི་རྟགས་ཀྱིས་དེ་སྒྲུབ་ཀྱི་འབྲས་རྟགས་ཡང་དག་ཏུ་རྣམ་འགྲེལ་ངེས་རྩ་འགྲེལ་
སོགས་ལས་བཤད་པའི་ཕྱིར། དུ་བ་མ་ཡིན་པ་ལས་ལོག་པ་དང་། དུ་བ་ཡོད་པ་དེ་སྒྲུབ་ཀྱི་རྟགས་ཡང་
དག་ཡིན་ཡང་འབྲས་རྟགས་ཡང་དག་མ་ཡིན་ཏེ། དེ་དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་པའི་

144ལེའུ་དང་པོའོ་མཐའ་དཔྱོད འབྲས་རྟགས་ཡང་དག
ཕྱིར་དང་། དེ་དུ་བའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཀྱང་མ་ཡིན་ནོ། །མེ་དང་མེ་ཡོད་པ་དུ་ལྡན་
ལ་ལ་མེ་ཡོད་པར་སྒྲུབ་པའི་སྦྱོར་སྐོར་གཅིག་དང་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་གཉིས་ཀ་
ཡིན༑ མེ་ཚད་མས་དམིགས་པ་དང་ཚ་ཞིང་སྲེག་པ་རྣམས་རེ་རེ་ནས་སྦྱོར་སྐོར་གཅིག་གི་ཆོས་སུ་གཟུང་
བྱ་ཡིན་ཡང་། དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་མ་ཡིན་ཏེ། མེ་དང་མེ་
ཡོད་དག་གཉིས་གང་དང་མི་གཅིག་པའི་ཕྱིར། སོགས་སོ། །ཡང་ཚ་ཞིང་སྲེག་པ་ཚད་མས་དམིགས་པ་
ཆོས་ཅན། ཁྱོད་དུ་ལྡན་ལ་ཁྱོད་དུ་སྒྲུབ་པའི་དངོས་ཀྱི་བསྒྲུབ་བྱའི་ཆོས་ཡིན་པར་ཐལ། ཁྱོད་བདག་མེད་
ཡིན་པའི་ཕྱིར། དེས་སྒྲུབ་ཆོས་གཞན་ལ་རིགས་འགྲེ །དུ་བ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་ངེ་
སྒྲུབ་ཀྱི་གཏན་ཚིགས་ཡིན་པར་ཐལ། བདག་མེད་ཡིན་པའི་ཕྱིར། རྟགས་གཞན་ལ་འདྲ། ལའི་མེ་ངེ་
སྒྲུབ་ཀྱི་བསྒྲུབ་བྱའི་ཆོས་དང་། ལའི་དུ་བ་དེ་སྒྲུབ་ཀྱི་གཏན་ཚིགས་བྱས་ན་མི་རུང་སྟེ། རྣམ་བཤད་
ལས༑ ལའི་དུ་བ་ཡང་ཁོ་བོ་རྟགས་སུ་མི་འདོད་དེ། དེ་ལྟར་ན་ལའི་མེ་ཉིད་བསྒྲུབ་བྱའི་ཆོས་སུ་འགྱུར་བ་
དང་ལའི་དུ་བ་ཡང་ཚངས་མང་ལ་རྗེས་སུ་མི་འགྲོ་བས་རྗེས་ཁྱབ་ངེས་ན་བསྒྲུབ་བྱ་གྲུབ་པར་ཐལ་བ་
དང་༑ ཡང་དག་འགལ་རྟགས་སུ་ཐལ་བ་དང་། ཐུན་མོང་མ་ཡིན་པའི་རྟགས་ཡང་དག་ཏུ་ཐལ་བའི་ཉེས་
པ་གསུམ་མོ་ཞེས་གསུངས་པའི་ཕྱིར། ཉེས་པ་གསུམ་གྱི་དང་པོ་ནི། དུ་ལྡན་ལའི་མེ་དེ་སྒྲུབ་ཀྱི་བསྒྲུབ་
བྱའི་ཆོས་ཡིན་པར་ཐལ། དུ་ལྡན་ལའི་དུ་བ་དེ་སྒྲུབ་ཀྱི་གཏན་ཚིགས་ཡིན་པའི་ཕྱིར། འདོད་ན། དུ་ལྡན་
ལའི་མེ་ཆོས་ཅན། དེ་སྒྲུབ་ཀྱི་རྗེས་ཁྱབ་གྲུབ་ན་ཁྱོད་གྲུབ་དགོས་པར་ཐལ། ཁྱོད་དེ་སྒྲུབ་ཀྱི་ཆོས་ཡིན་
པའི་ཕྱིར། རྟགས་ཁས། འདོད་ན། དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་པར་ཐལ་ལོ། །ཉེས་པ་
གཉིས་པ་ནི། དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་མ་ཡིན་པར
ཐལ༑ ཁྱོད་དུ་ལྡན་ལ་ལ་མེ་ཡོད་པར་སྒྲུབ་པའི་འགལ་རྟགས་ཡིན་པའི་ཕྱིར། དེར་ཐལ། ཁྱོད་ཀྱི་རྟགས་
ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྗེས་ཁྱབ་ཕྱིན་ཅི་ལོག་ཏུ་གྲུབ་པའི་ཕྱིར། དེར་ཐལ། མཐུན་དཔེ་
ཚངས་མང་སྟེང་དུ་དེ་ལྟར་གྲུབ་པའི་ཕྱིར། འཁོར་གསུམ་ཁས། དེར་ཐལ། ལའི་མེ་དེ་སྒྲུབ་ཀྱི་ཆོས་དང་

ལེའུ་དང་པོའོ་མཐའ་དཔྱོད། 145
འབྲས་རྟགས་ཡང་དག
ལའི་དུ་བ་དེ་སྒྲུབ་ཀྱི་རྟགས་གང་ཞིག ཚངས་མང་གི་སྟེང་དུ་དེ་གཉིས་མེད་པའི་ཕྱིར། ཉེས་པ་གསུམ་པ་
ནི། དུ་བ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དུ་ལྡན་ལའི་དུ་བ་དེ་སྒྲུབ་ཀྱི་ཐུན་མོང་མ་ཡིན་
བའི་མ་ངེས་པའི་གཏད་ཚིགས་ཡིན་པའི་ཕྱིར། ཁྱབ་པ་སོང༌། རྟགས་མ་གྲུབ་ན། དུ་ལྡན་ལའི་དུ་བ་
ཆོས་ཅན། ཁྱོད་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་གཏན་ཚིགས་སུ་ཐལ། ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་མ་ངེས་པའི་
ཕྱིར། རྟགས་སོང་། དེར་ཐལ། དུ་ལྡན་ལའི་མེ་དེ་སྒྲུབ་ཀྱི་ཆོས་གང་ཞིག གང་ཟག་དེས་ཁྱོད་དུ་ལྡན་
ལའི་མེ་ཡོད་དུ་མ་ངེས་པའི་ཕྱིར། འཁོར་གསུམ་ཁས། དེ་ལ་ཁོ་ན་རེ། མངོན་སུམ་གྱིས་མཐོང་བའི་
ལའི་དུ་བ་རྟགས་སུ་བྱེད་ཟེར་ན་སྐྱོན་སྔ་མ་གསུམ་འོངས་ཏེ། རྣམ་བཤད་ལས། མངོན་སུམ་གྱིས་ལ་ལ་
སོགས་སོ། །ཡང་ཁོ་ན་རེ། རྟགས་འགོད་པའི་ཚེ་དུ་བ་ཙམ་བཀོད་ཀྱང་སོང་བ་ནི་ལའི་དུ་བ་རྟགས་སུ་
སོང་ཟེར་རོ། །དེ་ལ་ཡང་སྐྱོན་སྔ་མ་གསུམ་ཡང་ཡོད་ལ། དེ་ལྟར་སྨྲ་མཁན་དེ་ནི་ཆོས་ཅན ཁྱོད་ཀྱིས་
འདི་རྟགས་སུ་སོང་ཞེས་སྨྲས་བ་དོན་མེད་པར་ཐལ། ཁྱོད་ཀྱིས་རྟགས་སུ་གང་སྨྲས་པ་དེ་རྟགས་སུ་མ་
སོང་༑ རྟགས་སུ་གང་སོང་བ་དེ་ཁྱོད་ཀྱིས་སྨྲ་མི་ནུས་པའི་ཕྱིར། རྟགས་གསལ་ཁས མ་གྲུབ་ན། དེ་
ཆོས་ཅན། དེ་སྨྲས་ན་ཁྱོད་ལ་ཐོག་ལྷུང་བའམ་ནད་ལྟ་བུ་ཞིག་འོང་བར་ཐལ། ཁྱོད་ཀྱིས་དེ་སྨྲ་ནུས་ཀྱང་
མ་སྨྲས་པར་གཞན་ཞིག་ནན་གྱིས་སྨྲས་པའི་ཕྱིར། འཁོར་གསུམ་ཁས། རྣམ་བཤད་ལས། གང་སོང་བ་
དེ་སྨྲས་ནུས་ན་ཡང་དེ་ཉིད་བཀོད་པས་ཆོག་མོད། ནད་འོང་བར་མཐོང་ནས་མ་བཀོད་དམ་ཞེས་སོ།
ཡང་ཁ་ཅིག འགོད་པའི་ཚེ་ལའི་དུ་བ་རང་མཚན་བཀོད་ལ། རྟགས་སུ་སྤྱི་མཚན་སོང་བར་འདོད་དོ།
དེ་ལའང་ཉེས་པ་གསུམ་དང་། ཁྱད་པར་དུ་གང་ཟག་དེ་ཆོས་ཅན། ཁྱོད་སྨན་གྱིས་རྣ་དབང་གསོས་ནས་
ལེགས་པར་གསན་རིགས་པར་ཐལ། ཁྱོད་ཀྱི་རྣ་བས་ཆོས་གྲགས་ཀྱིས་དེ་སྒྲུབ་ཀྱི་རྟགས་སུ་བཀོད་པ་ངེ་
གཞན་གྱིས་སྨྲས་ཀྱང་མ་ཐོས། གཞན་གྱིས་མ་བཀོད་པའི་ལའི་དུ་བ་རང་མཚན་པ་ཡོད་པའི་ཕྱིར་ཞེས་
ཐོས་པའི་ཕྱིར། དེར་ཐལ། དེ་ལྟར་ཐོས་ནས་དེ་ལྟར་བཀོད་ཀྱང་ལའི་དུ་བ་སྤྱི་མཚན་པ་ཡིན་པར་འདོད་

146ལེའུ་དང་པོའོ་མཐའ་དཔྱོད། འབྲལ་རྟགས་ཡང་དག
པའི་ཕྱིར། འཁོར་གསུམ་ཁས། རྣམ་བཤད་ལས། དེས་ཀྱང་སྨན་གྱི་སྦྱོར་བས་རྣ་བའི་དབང་པོ་མ་
ཉམས་པར་བྱས་ལ་ལེགས་པར་ཉན་དགོས་སོ། །ཞེས་སོ། །ཡང་སྔར་བཤད་པ་ལྟར་རང་གཞན་གྱི་ཁ་
ཅིག་ན་རེ། དུ་བ་དང་མེ་ལ་གོ་བྱེད་དང་གོ་བྱར་འདོད་པ་ཕྱིན་ཅི་ལོག་ཡིན་པར་ཐལ། དུ་བ་ཡོད་དུས་མེ་
འགག་ཟིན་པའི་ཕྱིར་ན་མ་ཁྱབ། འོ་ན། དུ་བ་ཆོས་ཅན། འབྲས་བུ་ཡིན་ཏེ། ཕན་གདགས་བྱ་ཡིན་པའི་
ཕྱིར་ཞེས་བཀོད་པའི་ཚེ་ཕན་གདགས་བྱ་དེ་དེ་སྒྲུབ་ཀྱི་རྟགས་ཡང་དག་གམ་གོ་བྱེད་དུ་མི་རུང་བར་ཐལ།
དུ་བ་གྲུབ་ན་ཕན་གདགས་བྱའི་དེ་སྒྲུབ་ཀྱི་ཕྱོགས་ཆོས་མ་གྲུབ་དགོས། དུ་བ་མ་གྲུབ་ནའང་དེ་སྒྲུབ་ཀྱི་
ཕྱོགས་ཆོས་མ་གྲུབ་དགོས་པའི་ཕྱིར། དང་པོ་གྲུབ་སྟེ། དུ་བ་གྲུབ་ན་ཕན་གདགས་བྱ་མ་ཡིན་དགོས་
པའི་ཕྱིར། དེར་ཐལ། དེ་མིན་ན་ཕན་གདགས་བྱའི་རྟགས་ཀྱིས་དུ་བ་འབྲས་བུར་སྒྲུབ་པའི་ཕྱོགས་ཆོས་
མ་གྲུབ་དགོས་པའི་ཕྱིར། རྟགས་སོང་། དེར་ཐལ། དུ་བ་ཡོད་ན་མེ་མེད་དགོས་པའི་ཕྱིར་སོགས། རྩ་
རྟགས་གཉིས་པ་གྲུབ་སྟེ། དུ་བ་མ་གྲུབ་ན་ཕན་གདགས་བྱ་དུ་བའི་སྟེང་དུ་འགོད་ཚུལ་དང་མཐུན་པར་མི་
འགྲུབ་པའི་ཕྱིར། གཞན་ཡང་རྫས་ཐ་དད་མི་སྲིད་པར་ཐལ། དུ་བ་དང་མེ་གཉིས་ཡོད་རྫས་ཐ་དད་མ་
ཡིན་པའི་ཕྱིར། དེར་ཐལ། དེ་གང་རུང་ཞིག་ལས་མེད་པའི་ཕྱིར། གཞན་ཡང་། ཚིག་སྔ་ཕྱི་འགལ་བ་
མེད་པར་ཐལ། དེ་གཉིས་གང་རུང་ཞིག་ལས་མེད་པའི་ཕྱིར། གཞན་ཡང་། ཁྱོད་ཀྱིས་དེ་ལྟར་རྩོད་པ་དེ་
ཚིག་དོར་རམ་ལྟག་ཆོད་ཡིན་པར་ཐལ། ཕར་ལ་སྐྱོན་གང་བསྟན་ཚུར་ལ་རང་གི་ཚིག་དེ་ལའང་འཇུག་
པའི་ཕྱིར། ཚད་མ་ཀུན་བཏུས་ལས། ལྟག་ཆོད་རྣམས་ལ་རྩོད་སྒྲུབ་ཏུ། །ཕྱིན་ཅི་ལོག་དང་རྫུན་ཉིད་
དང༌༑ ༑འགལ་བ་ཉིད་དེ་སྐྱོན་གསུམ་སྟེ། །གསུམ་པ་ཐ་དད་དུ་མཚོན་མིན། །ཞེས་རྩོད་སྒྲུབ་ཀྱི་ལྟག་
ཆོད་གསུམ་བཤད་ཀྱང་ལྟག་ཆོད་རེ་རེ་ལའང་སྐྱོན་དེ་གསུམ་ཡོད་པས་དེ་གསུམ་ཐ་དད་མི་མཐུན་པར་
བཤད་པའི་ཕྱིར་ཏེ། མདོའི་རང་འགྲེལ་ལས། དེའི་ཕྱིར་ལྟག་ཆོད་རྣམས་ལ་ཕྱིན་ཅི་ལོག་དང་། ཡང་
དག་པ་མ་ཡིན་པ་དང་། འགལ་བ་ཉིད་རྣམས་འདྲེས་པས་སྐྱོན་མེད་པར་བརྗོད་པར་མི་ནུས་སོ། །ཞེས་
གསུངས་པའི་ཕྱིར། དེ་སྐད་དུ་རྣམ་བཤད་ལས། ཉེས་པ་དུ་མར་འགྱུར་པས་ལྟག་ཆོད་འབའ་ཞིག་

ལེའུ་དང་པོའོ་མཐའ་དཔྱོད། 147
འབྲས་རྟགས་ཡང་དག
གོ །ཞེས་གསུངས་པའི་ཕྱིར། ཡང་ཁོ་ན་རེ། མེ་གསལ་བ་དང་འོད་རྣོ་བ་དང་ལྷབ་ལྷབ་འབར་བ་
སོགས་ཀྱང་དུ་བ་སྐྱེད་བྱེད་ཡིན་པར་ཐལ། མེ་དུ་བ་སྐྱེད་བྱེད་ཡིན་པའི་ཕྱིར་ན་མ་ཁྱབ་སྟེ། དེ་དག་མེད་
ཀྱང་དུ་བ་འབྱུང་བ་ཡང་ཡོད། དེ་དག་གང་རུང་ཡོད་ཀྱང་དུ་བ་མི་སྐྱེད་པ་ཡང་ཡོད་པའི་ཕྱིར། དང་པོ་
གྲུབ་སྟེ། གཙུབ་ཤིང་གཙུབ་པ་ལས་གསལ་བ་དང་འོད་དང་འབར་བ་གསུམ་གང་ཡང་མེད་པའི་མེ་ལས་
དུ་བ་འབྱུང་བ་མཐོང་བའི་ཕྱིར། དེར་ཐལ། རྣམ་ངེས་འགྲེལ་པ་ལས། གལ་ཏེ་གཙུབ་ཤིང་གཙུབ་པ་ལ་
སོགས་པ་དག་ལས་མེ་མེད་ཀྱང་དུ་བ་འབྱུང་བས་འབྲས་བུ་མ་ཡིན་ནོ་ཞེ་ན་མ་ཡིན་ཏེ། བུད་ཤིང་འགྱུར་
བའི་རྒྱུ་དྲོ་བའི་རེག་པའི་ཁྱད་པར་ནི་མེ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། ཞེ་ན་ཡན་ཆད་མེ་
དམར་འབར་བ་མེད་པས་རྩོད་པ་བཀོད་ནས་ལན་དུ་དྲོ་བའི་ཁྱད་པར་ཞེས་པའི་ཚ་ཞིང་སྲེག་པའི་མེའི་ངོ་
བོ་དང་བྱེད་ལས་བུད་ཤིང་གི་འགྱུར་བ་སྟེ་གཙུབ་ཤིང་ཅུང་ཟད་ཚིག་པ་དང་སོལ་བར་བྱས་པ་བསྟན་པའི་
ཕྱིར། འདིས་ནི་མེའི་གོ་དོན་ཤེས་པར་གྱིས་ལ་དུས་འཁོར་ལྟར་ཆུ་ལྔ་དང༌། རིན་ཆེན་འཕྲེང་བ་དང་།
ས་སྡེ་ལྟར་འབྱུང་བ་གསུམ་ལྡན་སོགས་ཀྱང་ཤེས་དགོས་ཤིང་ཞིབ་ཆ་གལ་ཆེ། རྩ་རྟགས་གཉིས་པ་གྲུབ་
སྟེ༑ མེ་ཡིན་ན་འབྲས་བུ་དུ་བ་སྐྱེད་པར་ངེས་པས་མ་ཁྱབ་པའི་ཕྱིར། མ་གྲུབ་ན། བུད་ཤིང་ཡིན་ན་མེ་
སྐྱེད་པར་ངེས་པས་ཁྱབ་པར་ཐལ། མ་གྲུབ་པ་དེའི་ཕྱིར་དང༌། དུ་བ་མེད་པའི་གློག་ཕྲ་མོ་དང༌། རྡོ་
ལྕགས་བརྡབ་པའི་མེ་སྟག་སོགས་ལ་དུ་བ་སྐྱེད་པའི་ངེས་པ་མེད་པའི་ཕྱིར། རྣམ་ངེས་རང་འགྲེལ་
ལས༑ གལ་ཏེ་དེ་ལས་སྐྱེས་པའི་ཕྱིར། །ཞེས་པ་ནས། མ་ཡིན་ཏེ། དེ་མེད་པར་འབྱུང་བ་ནི་དེ་ལས་
སྐྱེས་པར་ངེས་པ་མེད་པའི་ཕྱིར་རོ། །ཞེས་དང་། དེའི་དར་ཊིཀ་ལས། རྒྱུའི་རིགས་དེ་མེད་པར་འབྱུང་
བ་ནི་རྒྱུ་དེ་ལས་སྐྱེ་བར་ངེས་པ་མེད་པའི་ཕྱིར་རོ། །ཞེས་གསུངས་པའི་ཕྱིར། ལེའུ་འདིའི་རང་འགྲེལ་
འདི་ལྟར་བཤད་དགོས་ཀྱང་ཊི ཀ་སྤྱི་ཐལ་གསུམ་གྱིས་མ་ཐོན་པ་ལེགས་པར་བཤད་ཡོད་དེ། འགྲུབ་བྱེད་
ཚད་མ་སླའོ། །

ལེའུ་དང་པོའོ་མཐའ་དཔྱོད། 148 རང་བཞིན་གྱི་རྟགས་ཡང་དག
རང་བཞིན་གྱི་རྟགས་ཡང་དག་བཤད་པ།
གཉིས་པ་རང་བཞིན་གྱི་རྟགས་ཡང་དག་ལ་གཞུང་དོན་དང༌། མཐའ་དཔྱད་པ་གཉིས། དང་པོ་
ནི༑ མདོ་དག་ལས། དགེ་སློང་དག་གང་སྐྱེ་བའི་བདག་ཉིད་ཅན་དེ་ཐམས་ཅད་ནི་འགག་པའི་བདག་ཉིད་
དོ༑ ༑ཞེས་སོགས་ཀྱིས་རང་བཞིན་གྱི་རྟགས་ཡང་དག་དང་དེའི་སྒྲུབ་ངག་བཤད་པའི་རང་བཞིན་གྱི་
རྟགས་ཡང་དག་དེ་མཚན་ཉིད་སྒོས་སྟོན་པ་ལ། འདི་ཉིད་ལས། རང་བཞིན་ཡོད་ཙམ་དང་། འབྲེལ་བ་
ཅན་གྱི་ངོ་བོ་ཡང་། ཞེས་བྱུང་། རང་བཞིན་གྱི་རྟགས་ཡང་དག་གི་འབྲེལ་བ་ངེས་བྱེད་དམ་བཅའ་སྟོན་
པར༑ རང་བཞིན་ལ་ཡང་མེད་མི་འབྱུང༌། །ཡོད་པ་ཙམ་དང་འབྲེལ་བ་ཡིན། །ཞེས་བྱུང༌། སྒྲུབ་བྱེད་
སྟོན་པར། དེ་མེད་ན་ནི་ཡོད་པའི་བདག །མེད་འགྱུར་ཐ་དད་མེད་ཕྱིར་རོ། །ཞེས་བྱུང་། རང་བཞིན་གྱི་
རྟགས་མི་རུང་བའི་རྩོད་པ་ནི། གལ་ཏེ་གཏན་ཚིགས་ཡོད་རང་བཞིན། །ཡོད་པ་ཇི་ལྟར་བསྒྲུབ་བྱ་མིན། །
ཁྱད་པར་རྗེས་འགྲོ་མེད་པ་ནི། །གཏན་ཚིགས་བསྒྲུབ་བྱ་དག་ལས་ཉམས། །ཞེས་བྱུང༌། དེའི་ལན་
འཆད་པར། ཡོད་པའི་ཁྱད་པར་ཙམ་དུ་ནི། །ཞེས་པ་ནས། གཞན་ལ་ངོ་བོ་ཉིད་ཀྱིས་འགྱུར། །ཞེས་
བྱུང་༑ སྦྱོར་བའི་དབྱེ་བ་ནི། རང་བཞིན་ཁྱད་པར་བྱེ་བྲག་ལ། །ལྟོས་པའམ་འོན་ཏེ་འབའ་ཞིག་པ།
བསྒྲུབ་བྱ་སྒྲུབ་པའི་ཕྱིར་བརྗོད་དེ། །འཇིག་ལ་འབྲས་དང་ཡོད་ཉིད་བཞིན། །ཞེས་བྱུང༌། འདིས་རང་
བཞིན་གྱི་རྟགས་ཡང་དག་ལ་ཁྱད་པར་ལྟོས་པ་དང༌ཁྱད་པར་དག་པ་གཉིས་ཀྱང་བཤད་དོ། །རྣམ་
བཤད་ལས། འདིར་བདག་གཅིག་པའི་རང་བཞིན་ཙམ་བཤད་ནས། འོག་ཏུ་རང་བཞིན་གྱི་རྟགས་མི་
རུང་བའི་རྩོད་སྤོང་དང་སོགས་གསུངས་སོ། །
མཐའ་ཅུང་ཟད་དཔྱད་ན། ཁ་ཅིག་ན་རེ། དེ་སྒྲུབ་ཀྱི་སྒྲུབ་རྟགས་ས་ཡང་དག་གང་ཞིག དེ་སྒྲུབ་ཀྱི་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་དང་བདག་ཉིད་གཅིག་ཏུ་འབྲེལ་བ་དེ། དེ་སྒྲུབ་ཀྱི་རང་བཞིན་གྱི་
རྟགས་ཡང་དག་གི་མཚན་ཉིད་ཟེར་ན། དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་རང་བཞིན་

ལེའུ་དང་བོའོ་མཐའ་དཔྱོད 149
རང་བཞིན་གྱི་རྟགས་ཡང་དག
གྱི་རྟགས་ཡང་དག་ཏུ་ཐལ། དེ་སྒྲུབ་ཀྱི་སྒྲུབ་རྟགས་ཡང་དག་གང་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
དང་བདག་ཉིད་གཅིག་ཏུ་འབྲེལ་བའི་ཕྱིར། དང་པོ་སླ། གཉིས་པ་དེར་ཐལ། དུ་བ་དེ་སྒྲུབ་ཀྱི་བསྒྲུབ་
བྱའི་ཆོས་དང་འབྲེལ་བ་གང་ཞིག དེ་དེ་དང་དེ་བྱུང་འབྲེལ་མ་ཡིན་པའི་ཕྱིར། དང་པོ་གྲུབ་སྟེ། དུ་བ་དེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། གཉིས་པ་གྲུབ་སྟེ། དེ་སྒྲུབ་ཀྱི་བསྒྲུབ་བྱའི་ཆོས་དང་དེ་བྱུང་
འབྲེལ་མེད་པའི་ཕྱིར། དེ་སྒྲུབ་ཀྱི་བསྒྲུབ་བྱའི་ཆོས་རྟག་པ་ཡིན་པའི་ཕྱིར་རོ། །ཡང་རིགས་གཏེར་གྱི་
རྗེས་འབྲང་མང་པོ་དང་། ཁ་ཅིག་ན་རེ། ཡོད་པ་དེ་སྒྲ་མི་རྟག་པར་སྒྲུབ་པའི་ཁྱད་པར་དག་པ་བའི་རང་
བཞིན་གྱི་རྟགས་ཡང་དག་ཡིན་པར་ཐལ། འདི་ཉིད་ལས། འཇིག་ལ་འབྲས་དང་ཡོད་ཉིད་བཞིན། །ཞེས་
པའི་ཡོད་པ་ཞེས་པའི་དོན་ཡོད་པའི་ཕྱིར་ན་མ་ཁྱབ་སྟེ། བྷ་བ་ཞེས་པ་ཡོད་པ་དང་དངོས་པོ་དང་འབྱུང་བ་
སོགས་དོན་བཅུ་སོགས་ལ་འཇུག་པས་སྐབས་འདིར་དངོས་པོར་བསྒྱུར་དགོས་པ་ལས་ཡོད་པར་བསྒྱུར་
བ་འགྱུར་སྐྱོན་ཡིན་པའི་ཕྱིར་དང་། གལ་ཏེ་ཡོད་པར་བསྒྱུར་བ་ལྟར་ན་དགག་བྱ་བཅད་པ་ལ་མ་ལྟོས་
པའི་ཡོད་པ་བྱེད་དགོས་ལ་དེ་དངོས་པོ་ཡིན་པའི་ཕྱིར་རོ། །འདིས་རྟོག་པས་བཏགས་པའི་ཆོས་ཐམས་
ཅད་ཡོད་པ་མིན་ཡང་ཟེར་རོ། །རྩ་བར་འདོད་ན། ཡོད་པ་དང་མི་རྟག་པ་འབྲེལ་བ་ཆོས་ཅན། མི་རྟག་
པར་ཐལ་ལོ། །ཡོད་པའི་ཕྱིར། ཁྱབ་པ་ཁས། འཁོར་གསུམ། མ་གྲུབ་ན། ཡོད་པ་ཆོས་ཅན། ཁྱོད་སྒྲ་
མི་རྟག་བར་སྒྲུབ་པའི་རྟགས་ཡང་དག་མ་ཡིན་པར་ཐལ། ཁྱོད་མི་རྟག་པ་ལ་འབྲེལ་བ་མེད་པའི་
ཕྱིར༑ རྟགས་ཁས། འཁོར་གསུམ། ཁྱབ་སྟེ། རྣམ་ངེས་རང་འགྲེལ་ལས། དེ་བཞིན་དུ་རང་བཞིན་གྱི་
གཏན་ཚིགས་གཞན་དག་ཀྱང་བདག་ཉིད་ཇི་ལྟ་བའི་ཚད་མ་དག་གིས་དེ་ཙམ་དང་རྗེས་སུ་འབྲེལ་བ་གྲུབ་
པ་ཁོ་ནའི་བསྒྲུབ་བྱ་གོ་བར་བྱེད་པ་ཡིན་པར་རིག་པར་བྱའོ། །ཞེས་གསུངས་པའི་ཕྱིར། ཁྱབ་སྟེ། དེ་
ཙམ་རྗེས་སུ་འབྲེལ་བ་གྲུབ་པ་ཁོ་ནས་ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ཡོད་པ་མི་རྟག་པ་
དང་འབྲེལ་བ་མི་རྟག་པར་ཐལ། འདི་ཉིད་ལས འབྲེལ་བ་ཅན་རྣམས་མི་རྟག་ཕྱིར། །འབྲེལ་བ་ལ་རྟག་
ཡོད་མ་ཡིན། །ཞེས་གསུངས་པའི་ཕྱིར། ཁྱབ་སྟེ། འབྲེལ་བ་ཅན་མི་རྟག་པ་ཡིན་ན་དེའི་འབྲེལ་བ་ཡང་

150ལེའུ་དང་པོའོ་མཐའ་དཔྱོད། རང་བཞིན་གྱི་རྟགས་ཡང་དག
མི་རྟག་པར་དགོས་པར་བཤད་ལ་ཁོ་བོས་ཡོད་པ་ཡང་མི་རྟག་པར་འདོད་པའི་ཕྱིར་ཞེ་ན། ལུང་དོན་དེ་
ལྟར་མ་ཡིན་པར་ཐལ། འབྲེལ་བ་ཅན་མི་རྟག་པའི་ཕྱིར། འབྲེལ་བ་རྟག་དངོས་ཡོད་པ་མིན་ཞེས་བཤད་
པ་ཡིན་པའི་ཕྱིར། ཡང་ཁ་ཅིག དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། ཁྱོད་དང་བདག་ཉིད་གཅིག་ཀྱང་ཡིན་པའི་གཞི་
མཐུན་སྲིད་པའི་ཁྱོད་དེ་སྒྲུབ་ཀྱི་ཚུལ་གསུམ་ཡིན་པ་དེ། ཁྱོད་དེ་སྒྲུབ་ཀྱི་རང་བཞིན་གྱི་རྟགས་ཡང་དག་
གི་མཚན་ཉིད་ཟེར་ན། འདི་ལ་སྐྱོན་གཉིས་ཆགས་ཏེ། ཁྱོད་དང་བདག་ཉིད་གཅིག་ཀྱང་ཡིན་པའི་ཞེས་པ་
དང་༑ ཡང་ཁྱོད་དང་བདག་ཉིད་གཅིག་ཀྱང་ཡིན་པའི་གཞི་མཐུན་སྲིད་པའི་ཁྱོད་ཅེས་པ་གཉིས་ཏེ། འདི་
ལྟར་དང་པོ་ལ། དུ་བ་ཆོས་ཅན། ཁྱོད་དུ་བའི་རྟགས་ཀྱིས་ཙན་དན་གྱི་དུ་བ་མི་རྟག་པར་སྒྲུབ་པའི་རང་
བཞིན་གྱི་རྟགས་ཡང་དག་མ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
སུ་གཟུང་བྱ་ཡང་ཡིན། ཁྱོད་དང་བདག་ཉིད་གཅིག་ཀྱང་ཡིན་པའི་གཞི་མཐུན་མེད་པའི་ཕྱིར། མ་གྲུབ་
ན། མི་རྟག་པ་དེ་དུ་བ་དང་བདག་ཉིད་གཅིག་ཡིན་པར་ཐལ། མ་གྲུབ་པ་དེའི་ཕྱིར། འདོད་ན། མི་རྟག་
པ་ཆོས་ཅན། དུ་བ་མེད་ན་ཁྱོད་མེད་དགོས་པར་ཐལ། ཁྱོད་དུ་བ་དང་བདག་ཉིད་གཅིག་པའི་
ཕྱིར༑ རྟགས་ཁས། མ་ཁྱབ་ན། ཤེས་བྱ་ཡང་དུ་བ་དང་བདག་ཉིད་གཅིག་པར་ཐལ་ལོ། །འདོད་པའི་
ཕྱིར༑ གཉིས་པ་ལ། འཇིག་ལ་འབྲས་དང་ཡོད་ཉིད་བཞིན། །ཞེས་གསུངས་པ་མི་འཐད་པར་
ཐལ༑ འབྲས་བུ་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་མ་ཡིན་པའི་ཕྱིར། མ་གྲུབ་
ན༑ འབྲས་བུའི་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་དངོས་པོ་
ཡིན་པར་ཐལ། དེ་ཡང་ཡིན་འབྲས་བུ་དང་བདག་ཉིད་གཅིག་ཀྱང་ཡིན་པའི་གཞི་མཐུན་སྲིད་པ་དངོས་པོ་
ཡིན་པའི་ཕྱིར། དེར་ཐལ། དེ་འདྲའི་གཞི་མཐུན་སྲིད་པའི་འབྲས་བུ་ཡོད་པའི་ཕྱིར། དེར་ཐལ། དེའི་
འབྲས་བུ་དེ་སྒྲ་མི་རྟག་པར་གྲུབ་པའི་ཚུལ་གསུམ་ཡིན་པའི་ཕྱིར། མ་གྲུབ་ན། འབྲས་བུ་ཆོས་
ཅན༑ ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་

ལེའུ་དང་པོའོ་མཐའ་དཔྱོད། 151 རང་བཞིན་གྱི་རྟགས་ཡང་དག
ཡིན༑ ཁྱོད་དང་བདག་ཉིད་གཅིག་ཀྱང་ཡིན་པའི་གཞི་མཐུན་སྲིད་པའི་ཁྱོད་སྒྲ་མི་རྟག་པར་སྒྲུབ་པའི་ཚུལ་
གསུམ་ཡིན་པར་ཐལ། ཁྱོད་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་པའི་
ཕྱིར། འཁོར་གསུམ་ཁས། ཡང་ཁ་ཅིག ནས་ཀྱི་མྱུ་གུའི་རྒྱུ་ཚོགས་གྲངས་ཚང་དེ། ནས་ཀྱི་ས་བོན་དང་
ཆུ་ལུད་དྲོད་གཤེར་ཚོགས་པའི་ཞིང་སྟེང་དུ། ནས་ཀྱི་མྱུ་གུ་འབྱུང་རུང་དུ་སྒྲུབ་པའི་རང་བཞིན་གྱི་རྟགས་
ཡང་དག་ཟེར་ན། ནས་ཀྱི་མྱུ་གུའི་རྒྱུ་ཚོགས་གྲངས་ཚང་ཆོས་ཅན། དེ་སྒྲུབ་ཀྱི་རྟགས་ཡང་དག་མ་ཡིན་
པར་ཐལ། དེ་སྒྲུབ་ཀྱི་ཕྱོགས་ཆོས་མ་ཡིན་པའི་ཕྱིར། དེར་ཐལ། ཞིང་སྟེང་དེར་ཁྱོད་ངེས་ན་ནས་ཀྱི་མྱུ་
གུ་འབྱུང་རུང་དུ་ངེས་དགོས་པའི་ཕྱིར། དེར་ཐལ། ཞིང་སྟེང་དེར་ཁྱོད་ངེས་ན་ནས་ཀྱི་མྱུ་གུའི་རྒྱུ་ཡིན་
པར་ངེས་ཟིན་པའི་ཕྱིར། རྟགས་ཁས། ཁྱབ་སྟེ། ནས་ཀྱི་རྒྱུར་ངེས་ནས་ནས་ཀྱི་མྱུ་གུ་སྐྱེད་པར་མ་ངེས་
པ་མེད་པའི་ཕྱིར་ཏེ། སྐྱེད་བྱེད་རྒྱུའི་མཚན་ཉིད་ཡིན་པའི་ཕྱིར་དང༌། མཚན་མཚོན་ཤེས་ཚུལ་གོ་མི་ལྡོག་
པའི་ཕྱིར་སོགས་བྱ།
རང་ལུགས་ལ། རང་བཞིན་གྱི་ཚུལ་གསུམ་ཡིན་པ། རང་བཞིན་གྱི་རྟགས་ཡང་དག་གི་མཚན་
ཉིད༑ གོ་ཐོབ་དང་གཞི་ལ་སྦྱར་ན་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རང་བཞིན་གྱི་ཚུལ་
གསུམ་ཡིན་པ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་གི་མཚན་
ཉིད༑ ཡང་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན་ཁྱོད་དེ་དང་
བདག་ཉིད་གཅིག་ཡིན་དགོས་ལ་ཁྱོད་དེ་སྐབ་ཀྱི་སྒྲུབ་རྟགས་ཡང་དག་ཡིན་པ་དེ། ཁྱོད་དེ་སྒྲུབ་ཀྱི་རང་
བཞིན་གྱི་རྟགས་ཡང་དག་ཡིན་པའི་མཚན་ཉིད། དབྱེ་ན་ཁྱད་པར་ལྟོས་པ་བའི་རང་བཞིན་གྱི་རྟགས་ཡང་
དག་དང་། ཁྱབ་པར་དག་པ་བའི་རང་བཞིན་གྱི་རྟགས་ཡང་དག་གཉིས་ཡོད། དང་པོ་ལ། རང་གི་བྱེད་
ཆོམ་དངོས་སུ་འཕང་བའི་དེ་སྒྲུབ་ཀྱི་རང་བཞིན་གྱི་རྟགས་ཡང་དག་དང་། རང་གི་བྱེད་ཆོས་ཤུགས་ལ་
འཕང་བའི་རང་བཞིན་གྱི་རྟགས་ཡང་དག་གཉིས། དང་པོའི་མཚན་གཞི་ན། སྒྲ་མི་རྟག་སྒྲུབ་ལ་རྒྱུ་རྐྱེན་
ལས་སྐྱེས་པ་བཀོད་བ་ལྟ་བུ། གཉིས་པའི་མཚན་གཞི་ནི། སྒྲ་མི་རྟག་སྒྲུབ་ལ་བྱས་པ་རྟགས་སུ་བཀོད་པ་

ལེའུ་དང་པོའོ་མཐའ་དཔྱོད། 132 རང་བཞིན་གྱི་རྟགས་ཡང་དག
ལྟ་བུ། ཁྱད་པར་དག་པ་བའི་མཚན་གཞི་ནི། སྒྲ་མི་རྟག་སྒྲུབ་ལ་དངོས་པོ་རྟགས་སུ་བཀོད་པ་ལྟ་བུ་
དང་༑ བྲག་ངོས་ཀྱི་ཨ་ཀ་རུ་ཤྀ་དུ་སྒྲུབ་པ་ལ་ཤྀ་ཤ་བ་རྟགས་སུ་བཀོད་པ་ལྟ་བུ་ཡིན། རང་འགྲེལ་
གཉིས་ལས་ཤྀ་ཤ་བ་རྟགས་སུ་བཀོད་པའི་རང་བཞིན་གྱི་རྟགས་ཡང་དག་བཤད་པ་ལ། བོད་ཀྱི་མཚན་
ཉིད་རྒན་པོ་དག་གིས་སྣ་ཚོགས་སྨྲས་མོད། མཁས་པ་གནས་དྲུག་པས་ཤིང་ཤ་བ་ནི་ཚོས་ཤིང་ལ་འདོད་
པ་དང་། མང་པོ་ཞིག་ཤིཤ་བ་ཞེས་སྨྲས་ནས་ཟུར་གྱི་ཤིང་ཞེས་པ་དང་ཤིང་ལ་འདོད་པ་དག་མི་
འཐད་པར་ཐལ། ཤྀ་ཤ་བ་ཞེས་བ་ཨ་ཀ་རུའི་རྒྱ་སྐད་ཀྱི་མིང་ཡིན་པའི་ཕྱིར་ཏེ། འཆི་མེད་མཛོད་ལོ་
གྲགས་ཀྱི་འགྱུར་ལས། དེ་ནས་ཙྪཱན་དང་ཨ་ཀ་རུ། །སིཾ་ཤ་བཱ་དང་སྐྱ་བོ་དང་། །ཐལ་བའི་སྙིང་པོ་ཅན་
ཞེས་སོ། །ཞེས་གསུངས་པའི་ཕྱིར། རྟགས་ཆོས་དོན་གསུམ་བཤད་ན། དངོས་པོ་སྒྲ་མི་རྟག་བར་སྒྲུབ་
པའི་རང་བཞིན་གྱི་རྟགས་ཡང་དག་དང་། མི་རྟག་པ་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་དང་། སྒྲ་དེ་
སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན། སྐད་ཅིག་མ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ཡང་སྒྲ་མི་རྟག་པར་སྒྲུབ་པའི་དངོས་ཀྱི་དེ་མ་ཡིན་ཏེ། དེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། སྒྲ་དང་མི་རྟག་པའི་ཚོགས་དོན་དང་། སྒྲས་ཁྱད་པར་དུ་བྱས་
པའི་མི་རྟག་པ་དང་། མི་རྟག་པས་ཁྱད་པར་དུ་བྱས་པའི་སྒྲ་རྣམས་དེ་སྒྲུབ་ཀྱི་དང་། སྦྱོར་བ་སྐོར་གཅིག་
གཉིས་ཀའི་བསྒྲུབ་བྱ་ཡིན་ལ་སྒྲ་དང་སྐད་ཅིག་མའི་ཚོགས་དོན་དང་། སྐད་ཅིག་མས་ཁྱད་པར་དུ་བྱས་
པའི་སྒྲ་དང་། སྒྲས་ཁྱད་པར་དུ་བྱས་པའི་སྐད་ཅིག་མ་རྣམས་བྱས་རྟགས་ཀྱི་དེ་སྒྲུབ་ཀྱི་དང་བྱས་རྟགས་
ཀྱིས་སྦྱོར་བ་སྐོར་གཅིག་གཉིས་ཀའི་བསྒྲུབ་བྱ་ཡིན་ཡང་། དེ་སྒྲུབ་ཀྱི་དང་དེ་སྒྲུབ་ཀྱི་སྦྱོར་བ་སྐོར་གཅིག་
གཉིས་ཀའི་བསྒྲུབ་བྱ་མ་ཡིན་ཏེ། དེ་གཉིས་ཀའི་དངོས་ཀྱི་བསྒྲུབ་བྱའི་ཆོས་མ་ཡིན་པའི་ཕྱིར། སྒྲུབ་བྱེད་
ནི༑ བྱས་པ་ཆོས་ཅན། དེ་སྒྲུབ་ཀྱི་གཏན་ཚིགས་ཡིན་པར་ཐལ། ཁྱོད་དེ་སྒྲུབ་ཀྱི་རྟགས་སུ་བཀོད་པའི་
ཕྱིར། དེར་ཐལ། ཁྱོད་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པའི་ཕྱིར། དེར་ཐལ། བདག་
མེད་ཡིན་པའི་ཕྱིར། མི་རྟག་པ་ཆོས་ཅན། ཁྱོད་སྒྲ་ཁྱོད་དུ་སྒྲུབ་པའི་དངོས་ཀྱི་བསྒྲུབ་བྱའི་ཆོས་ཡིན་པར་

ལེའུ་དང་པོའོ་མཐའ་དཔྱོད། 153 མ་དམིགས་པའི་རྟགས་ཡང་དག
ཐལ། ཁྱོད་སྒྲ་ཁྱོད་དུ་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་བཀོད་པའི་ཕྱིར། དེར་ཐལ། བདག་མེད་
ཡིན་པའི་ཕྱིར། མི་རྟག་པ་ཆོས་ཅན། སྒྲ་དང་ཁྱོད་ཀྱི་ཚོགས་དོན་དང་ཁྱོད་ཀྱིས་ཁྱད་པར་དུ་བྱས་པའི་སྒྲ་
དང་སྒྲས་ཁྱད་པར་དུ་བྱས་པའི་ཁྱོད་དང་གསུམ་རེ་རེ་ནས་སྒྲ་ཁྱོད་དུ་སྒྲུབ་པའི་བསྒྲུབ་བྱ་ཡང་དག་ཡིན་
པར་ཐལ། སྒྲ་ཁྱོད་དུ་སྒྲུབ་པའི་རྟགས་ཡང་དག་ཡོད་པའི་ཕྱིར། མི་རྟག་པ་ཆོས་ཅན། སྐད་ཅིག་མ་བྱས་
པའི་རྟགས་ཀྱིས་སྒྲ་ཁྱོད་དུ་སྒྲུབ་པའི་དངོས་ཀྱི་བསྒྲུབ་བྱའི་ཆོས་ཡིན་པར་ཐལ། ཁྱོད་སྐད་ཅིག་མའི་
མཚོན་བྱ་ཡིན་པའི་ཕྱིར།
མ་དམིགས་པའི་རྟགས་ཡང་དག་བཤད་པ།
༈ གསུམ་པ་མ་དམིགས་པའི་རྟགས་ཡང་དག་ལ་མི་སྣང་བ་མ་དམིགས་པའི་རྟགས་དང་སྣང་
རུང་མ་དམིགས་པའི་རྟགས་ཡང་དག་གཉིས་ཡོད་ཅིང་། དེ་གཉིས་འཆད་པ་ལ་མི་སྣང་བ་མ་དམིགས་
པའི་རྟགས་ཡང་དག་བཤད་པ་དང་། སྣང་རུང་མ་དམིགས་པའི་རྟགས་ཡང་དག་བཤད་པ་གཉིས། དང་
པོ་སྟོན་པར། འདི་ཉིད་ལས། ཚད་མ་རྣམས་ནི་མི་འཇུག་པ། །མེད་ལ་མི་འཇུག་འབྲས་བུ་ཅན། །ཞེས་
བྱུང་༑ འདི་ལ་འཕྲོས་དོན་དང༌། གཞུང་དོན་དང༌། མཐའ་དཔྱད་པ་གསུམ། དང་པོ་ཡོད་དེ མདོ་
ལས༑ གང་ཟག་གིས་གང་ཟག་གི་ཚོད་གཟུང་བར་མི་བྱ་སྟེ་ཉམས་པར་འགྱུར་ཏ་རེ་ཞེས་པའི་དོན་རང་
ལ་མི་སྣང་བ་ཙམ་གྱིས་གཞན་རྒྱུད་ལ་ཡོད་ཏན་དེ་མེད་ཅེས་བཤད་མི་རུང་ཞེས་འཆད་པ་ལ། ཚད་མ་
རྣམས་ནི་སོགས་ཀྱི་གཞུང་འདི་བྱུང་། གང་ཟག་དེ་ལ་དེ་འདྲའི་བསྐལ་དོན་དུ་འགྲོ་བའི་དོན་ཇི་ལྟ་བུ་ཡོང་
ཅེ་ན། བསྐལ་པའི་དོན་གསུམ་ཡོད་དེ། ཡུལ་གྱིས་དང་དུས་ཀྱིས་དང་ངོ་བོས་བསྐལ་དོན་དུ་གྱུར་པ་
གསུམ་ཡོད་པའི་ཕྱིར། དང་པོ་ཡོད་དེ། འདིར་གནས་ཕལ་པ་ལ་འོད་ཟེར་ཅན་གྱི་ཞིང་ཁམས་ཀྱི་འགྲོ་
བའི་ཁྱད་པར་ལྟ་བུ་དང་། དེར་གནས་པའི་ཕལ་པ་ལ་ཞིང་ཁམས་འདིའི་དབྱིབས་བཀོད་ཀྱི་ཁྱད་པར་ལྟ་

ལེའུ་དང་པོའོ་མཐའ་དཔྱོད། .. 154 མ་དམིགས་པའི་རྟགས་ཡང་དག
བུ་ཡིན་པའི་ཕྱིར་ཏེ། ཡུལ་དང་གང་ཟག་དེ་དག་དུས་མཉམ་པར་ཡོད་པས་དུས་ཀྱིས་བསྐལ་པ་མ་ཡིན་
ལ༑ ཡུལ་དེ་དག་ཕལ་པའི་མངོན་སུམ་གྱི་ཡུལ་ཡིན་པས་རང་བཞིན་ནམ་ངོ་བོའི་སྒོ་ནས་བསྐལ་བ་མ་
ཡིན་ཀྱང༌། གང་ཟག་དེ་དག་ལ་ཡུལ་ཐག་རིང་བའི་སྒོ་ནས་ཡུལ་གྱིས་བསྐལ་དོན་དུ་གྱུར་པའི་ཕྱིར་
རོ༑ །དུས་ཀྱི་དེ་ཡོད་དེ། མ་འོངས་པའི་དུས་ཤིན་ཏུ་རིང་བོ་ན་གང་ཟག་གི་ཁྱད་པར་འདི་ལྟ་བུ་འབྱུང་མི་
འབྱུང་ད་ལྟའི་ཕལ་བ་ལ་ཐེ་ཚོམ་ལས་མེད་པ་ལྟ་བུ་ཡིན་པའི་ཕྱིར། འདིའང་བསྐལ་དོན་གཞན་གཉིས་
མིན་ཚུལ་ཤེས་པར་བྱའོ། །ངོ་བོའམ་རང་བཞིན་གྱི་དེ་ཡོད་དེ་ཡུལ་ཐག་རིང་བ་དང་དུས་རིང་བ་མ་ཡིན་
པར་ད་ལྟ་རང་དང་ཉེ་བར་ཡོད་ཀྱང་ངོ་བོ་ཕྲ་བའི་དབང་གིས་བསྐལ་དོན་དུ་སོང་བ་མདུན་གྱི་གཞི་འདིར་
ལྷ་མིའི་བར་སྲིད་པ་དང་། ཤ་ཟ་དང་དེའི་བུམ་པ་ལྟ་བུ་ཡིན་པའི་ཕྱིར། དེ་གསུམ་ཇི་སྐད་དུ། རྣམ་ངེས་
རང་འགྲེལ་ལས། ཡུལ་དང་དུས་དང་རང་བཞིན་གྱིས་བསྐལ་པས་ན་བསྐལ་པ་ནི་རྣམ་པ་གསུམ་
སྟེ༑ ཞེས་སོགས་གསུངས་པའི་ཕྱིར། དེ་ལ་ཁོ་ན་རེ། གང་ཟག་དེ་ལ་བསྐལ་དོན་དུ་སོང་བ་དེ་ཡང་གང་
ཟག་དེའི་ངོར་མངོན་སུམ་དང་རྗེས་དཔག་དང་ལུང་གི་ཚད་མ་གང་རུང་གིས་བསྒྲུབ་ནུས་པར་ཐལ། དོན་
དེ་གང་ཟག་དེའི་ངོར་གཞལ་བྱའི་གནས་གསུམ་གང་རུང་ཡིན་པའི་ཕྱིར་ན་མ་ཁྱབ་སྟེ། གང་ཟག་དེའི་
ངོར་དོན་དེར་ཐེ་ཚོམ་ཙམ་ལས་ཚད་མ་གསུམ་གང་ཡང་མི་འཇུག་པའི་ཕྱིར། ཞེས་བཤད་པ། འདི་ཉིད་
ལས༑ ཚད་མ་རྣམས་ནི་མི་འཇུག་པ། ཞེས་དང་། རྣམ་བཤད་ལས། རྣམས་ནི་ལུང་གི་ཚད་མ་སོགས་
མང་ཚིག་གོ་ཞེས་དང༌། རྣམ་ངེས་རང་འགྲེལ་ལས། དེར་ཡང་ཡོད་ན་ནི་མངོན་སུམ་དང་རྗེས་སུ་དཔག་
པ་དང་ལུང་རྣམས་ལས་གཅིག་འཇུག་པའི་ཕྱིར་རོ་ཞེ་ན་མ་ཡིན་ཏེ འགའ་ཞིག་ལ་བསྟན་བཅོས་ཀྱི་
དབང་དུ་བྱས་པ་མེད་པའི་ཕྱིར་རོ། །ཞེས་སོགས། རྟགས་གསུམ་དང་མངོན་རྗེས་སོགས་རང་ལུགས་
སྒྲུབ་པ་ལ་རྣམ་ངེས་རྩ་འགྲེལ་རྒྱས་པས་དར་ཊིཀ་དང་སྦྱར་ནས་ལྟ་དགོས་སོ། །ཤེས་བྱ་ཆོས་ཅན། མི་
སྣང་བ་མ་དམིགས་པ་བཤད་པའི་དགོས་པ་ཡོད་དེ། རྒྱང་ཕན་གྱིས་རང་གིས་མ་མཐོང་བ་དང་རྒྱང་ཕན་
གྱི་བསྟན་བཅོས་ན་མ་བཤད་པས་སྐྱེ་བ་སྔ་ཕྱི་དང་ཐར་པ་དང་ཐམས་ཅད་མཁྱེན་པ་སོགས་མེད་པར་ལྟ་བ་

ལེའུ་དང་བོའོ་མཐའ་དཔྱོད། 155
མ་དམིགས་པའི་རྟགས་ཡང་དག
བཟློག་པ་དང་ཡུལ་གྱི་རྒྱུད་ཚོད་འཛིན་པའི་ཉེས་པ་དགག་ཆེད་སོགས་ཡིན་པའི་ཕྱིར་ཏེ རྣམ་བཤད་
ལས༑ སྐྱེས་བུ་དམ་པ་ལ་སྨོད་པ་ནི་ངན་འགྲོ་མི་ཟད་པའི་རྒྱུ་ཕུལ་དུ་ཕྱིན་པར་མདོ་རྒྱུད་ཀུན་ནས་
གསུངས་པས། ཞེས་དང་། སྔར་གྱི་མདོ་དང་དེའི་དགོངས་འགྲེལ་གྱི་གཞུང་འདི་དག་གིས་སེམས་ཅན་
ཐམས་ཅད་ལ་ཕན་པ་དང་བདེ་བའི་སེམས་དང་ལྡན་པར་བྱ་དགོས་པ་དོན་གྱིས་འཕང་བས། ཞེས་
གསུངས་པའི་ཕྱིར། དོན་གྱིས་འཕང་ཚུལ་ཡོད་དེ། གཞུང་འདིའི་འཆད་བྱའི་མདོ་དུ་མས་དེ་ལྟར་བཤད་
པའི་ཕྱིར་ཏེ། དཔའ་བར་འགྲོ་བའི་ཏིང་ངེ་འཛིན་གྱི་མདོ་ལས། བཅོམ་ལྡན་འདིས་བདག་ཅག་དེང་སླད་
ཆད་སེམས་ཅན་ཐམས་ཅད་ལ་སྟོན་པའི་འདུ་ཤེས་བསྐྱེད་པར་བྱའོ། །ཞེས་པ་ནས། འོད་སྲུང་ངས་དོན་
གྱི་དབང་འདི་མཐོང་ནས་དགེ་སློང་དག་ངའམ་ང་དང་འདྲ་བས་གང་ཟག་གི་དྲོད་བཟུང་གི གང་ཟག་
གིས་གང་ཟག་ལ་དྲོད་མི་བཟུང་ངོ་། །དགེ་སློང་གང་ཟག་གིས་གང་ཟག་ལ་དྲོད་བཟུང་ན་སྨས་པར་
འགྱུར་བ་ཤེས་པར་གྱིས་ཤིག་ཅེས་ཁྱོད་ལ་དེ་ལྟ་བུའི་ཆོས་བསྟན་ཏེ། ཞེས་པ་ནས། འདི་ནི་བྱང་ཆུབ་
སེམས་དཔའི་ཐེག་པ་པའི་གང་ཟག་ཡིན་དུ་འོང་ངོ་ཞེས་སེམས་ཅན་ཐམས་ཅད་ལ་སྟོན་པའི་འདུ་ཤེས་
བསྐྱེད་པར་བྱའོ། །དེས་ན་དེར་བདག་བསྲུང་བར་བྱའོ། །ཞེས་གསུངས་པ་ཞེས་དང་། ཆོས་ཐམས་ཅང་
འབྱུང་བ་མེད་པར་བསྟན་པ་ལས། དེའི་བསླབ་པ་ཐམས་ཅད་ལ་མོས་པར་བྱ་སྟེ་འདི་སྙམ་དུ་སེམས་ཅན་
གྱི་སྤྱོད་པ་ནི་ཤེས་པར་དཀའ་བས་བདག་གིས་ཕ་རོལ་གྱི་སེམས་མི་ཤེས་སོ་སྙམ་དུ་སེམས་བསྐྱེད་པར་
བྱའོ༑ །རིགས་ཀྱི་བུ་དེ་བཞིན་གཤེགས་པས་དོན་གྱི་དབང་འདི་གཟིགས་ནས་གང་ཟག་གིས་གང་ཟག་གི་
དྲོད་མི་བཟུང་གི་ངའམ་ང་དང་འདྲ་བས་གང་ཟག་གི་དྲོད་བཟུང་ངོ་ཞེས་དེ་སྐད་ཆོས་སྟོན་ཏོ། །ཞེས་
སོགས་ལྟ་བུའི་མདོ་དུ་མ་ཡོད་པའི་ཕྱིར། དེ་དག་ཀྱང་རང་གི་བློ་སྦྱོང་དུ་བྲིས་ཀྱི་གཞན་ཕན་གྱི་རེ་བ་མིན་
ནོ༑ ༑
གསུམ་བ་མཐའ་དཔྱད་པ་ལ། དགག་གཞག་སྤངས་གསུམ་ལས། དང་པོ་ལ་ཁ་ཅིག ཤ་ཟ་
ཚད་མས་མ་དམིགས་པ་དེ། མདུན་གྱི་གཞི་འདིར་ཤ་ཟ་ཡོད་པ་མ་ཡིན་པར་སྒྲུབ་པའི་མི་སྣང་བ་མ་

ལེའུ་དང་པོའོ་མཐའ་དཔྱོད། .. 156 མ་དམིགས་པའི་རྟགས་ཡང་དག
དམིགས་པའི་རྟགས་ཡང་དག་ཡིན་ཟེར། དེ་བཞིན་དུ་ཤ་ཟ་ཚད་མས་མ་དམིགས་པ་དེ། གཞི་འདིར་ཤ་
ཟ་ཡོད་ངེས་མ་ཡིན་པར་སྒྲུབ་པ་དང་། རྟགས་དེ་གཞི་འདིར་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་མི་
འཇུག་པར་སྒྲུབ་པའི་མི་སྣང་བ་མ་དམིགས་པའི་རྟགས་ཡང་དག་ཟེར། འོ་ན། མདུན་གྱི་གཞི་འདིར་
ཆོས་ཅན། ཤ་ཟ་མེད་པར་ཐལ། ཤ་ཟ་ཡོད་ན་ཚད་མས་དམིགས་དགོས་པ་ལ་མ་དམིགས་པའི་
ཕྱིར༑ འདོད་ན། དེ་ཆོས་ཅན། ཤ་ཟ་བསྐལ་དོན་མ་ཡིན་པར་ཐལ། ཤ་ཟ་མེད་ཅེས་དམ་བཅའ་བའི་དོན་
ཚད་མས་གྲུབ་པའི་ཕྱིར། རྟགས་སོང་། ཁྱབ་སྟེ། གང་ཟག་དེས་མེད་ཅེས་ངེས་པ་འདྲེན་ཐུབ་ན་དེ་དེ་ལ་
བསྐལ་དོན་མ་ཡིན་དགོས་པའི་ཕྱིར། རྣམ་ངེས་ལས། བསྐལ་པ་རྣམས་ལ་ནི། །མེད་པར་ངེས་པ་ཡོད་
མ་ཡིན། །ཞེས་གསུངས་པའི་ཕྱིར། འདིར་མེད་པར་ངེས་ནུས་པ་དང་མེད་པར་ངེས་བར་བྱས་པ་གཉིས་
ཀྱི་ཁྱད་པར་ཤེས་དགོས་སོ། །གཞན་ཡང་། མདུན་གྱི་གཞི་འདིར་ཆོས་ཅན། ཤ་ཟ་ཡོད་མེད་ཐེ་ཚོམ་མི་
ཟ་བར་ཐལ། ཤ་ཟ་མེད་པའི་ཕྱིར། ཁྱབ་པར་ཐལ། ཤ་ཟ་མེད་པར་ཁས་བླངས་པས་ཤ་ཟ་ཡོད་མེད་ཐེ་
ཚོམ་མི་ཟ་བར་ཁས་བླང་བར་སོང་བའི་ཕྱིར། ཁོ་ན་རེ། གསལ་བ་ལ་ཐེ་ཚོམ་ཟ་ཟེར་ན། དེ་ཆོས་
ཅན༑ ཤ་ཟ་ཚད་མས་དམིགས་མ་དམིགས་ཐེ་ཚོམ་ཟ་བར་ཐལ། ཤ་ཟ་ཡོད་མེད་ཐེ་ཚོམ་ཟ་བའི་
ཕྱིར༑ འདོད་ན་དང༌། མ་གྲུབ་ན་དངོས་འགལ་ལོ། །ཡང་ཁོ་ན་རེ། ཡོད་ན་ཡོད་མེད་ཐེ་ཚོམ་མི་ཟ་བས་
ཁྱབ་པ་དང་མེད་ན་ཡོད་མེད་ཐེ་ཚོམ་མི་ཟ་བས་ཁྱབ་ཟེར་ན། འོ་ན། མདུན་གྱི་གཞི་འདིར་ཤ་ཟ་ཡོད་མེད་
ཐེ་ཚོམ་ཟ་བར་ཐལ། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བའི་ཕྱིར། འདོད་ན། མདུན་གྱི་
གཞི་འདིར་ཆོས་ཅན། ཤ་ཟ་མེད་པར་ཐལ། ཡོད་མེད་ཐེ་ཚོམ་ཟ་བའི་ཕྱིར། རྟགས་སོང༌། མ་ཁྱབ་
ན༑ ཁྱབ་པར་ཐལ། ཡོད་ན་ཡོད་མེད་ཐེ་ཚོམ་མི་ཟ་བས་ཁྱབ་པའི་ཕྱིར། རྟགས་ཁས་སོ། །ཁྱབ་པ་ལ་ཐེ་
ཚོམ་ཟའོ་ཟེར་ན། ཡོད་མེད་ཐེ་ཚོམ་ཟ་ན་མེད་པས་ཁྱབ་པ་ལ་ཐེ་ཚོམ་མི་ཟ་བར་ཐལ། ཡོད་ན་ཡོད་མེད་
ཐེ་ཚོམ་མི་ཟ་བས་ཁྱབ་པ་ལ་ཐེ་ཚོམ་མི་ཟ་བའི་ཕྱིར། རྟགས་དངོས། གསལ་བ་དངོས་འགལ་ཡིན་
ཡང་༑ འདོད་ན། ཡོད་མེད་ཐེ་ཚོམ་ཟ་ན་མེད་པས་ཁྱབ་པ་ལ་ཐེ་ཚོམ་མི་ཟ་བར་ཐལ། དེ་ལྟར་ཁས་བླང་

ལེའུ་དང་པོའོ་མཐའ་དཔྱོད། 157 མ་དམིགས་པའི་རྟགས་ཡང་དག
བ་ལ་མདུན་གྱི་ཤ་ཟ་སྐྱོན་དུ་འཇུག་མི་འཇུག་ཐེ་ཚོམ་ཟ་བའི་ཕྱིར་ཏེ། དེ་ལྟར་བཏང་བའི་ཚེ་ན་རྟགས་ཚད་
མས་གྲུབ་ཅིང་གསལ་ཁྱབ་གཉིས་ལ་ལན་ཐེབས་མི་ཐེབས་ཐེ་ཚོམ་ཟ་བའི་ཕྱིར། དེར་ཐལ། མདུན་གྱི་ཤ་
ཟ་ཡོད་མེད་ཐེ་ཚོམ་ཟ་བའི་ཕྱིར། དེ་ལ་ཁོ་ན་རེ། གང་ཟག་གི་བདག་མེད་ཡིན་ན་ཡོད་པས་ཁྱབ་པ་ལ་ཐེ་
ཚོམ་ཟ་བར་ཐལ། དེ་ལ་མདུན་གྱི་ཤ་ཟ་དངོས་སྐྱོན་དུ་འཇུག་མི་འཇུག་ཐེ་ཚོམ་ཟ་བའི་ཕྱིར་ན་མི་
མཚུངས། མ་གྲུབ་ན། མདུན་གྱི་ཤ་ཟ་ཆོས་ཅན། ཡོད་པར་ཐལ། བདག་མེད་ཡིན་པའི་ཕྱིར། ཁྱབ་
གསལ་ཁས རྟགས་སོང་། དེས་རིགས་འགྲེ མདོར་ན༑ ཡོད་མེད་ཐེ་ཚོམ་ཟ་ན་མེད་པས་ཁྱབ་པ་ལ་ཐེ་
ཚོམ་ཟ་བ་དང་། ཡོད་ན་ཡོད་མེད་ཐེ་ཚོམ་མི་ཟ་བས་ཁྱབ་པ་ལ་ཡང་ཐེ་ཚོམ་ཟ་བ་དང་། མེད་ན་ཡོད་མེད་
ཐེ་ཚོམ་མི་ཟ་བས་ཁྱབ་པ་ལ་ཐེ་ཚོམ་ཟ་བ་དང་། ཡོད་མེད་ཐེ་ཚོམ་ཟ་ན་ཡོད་པས་ཁྱབ་པ་ལ་ཡང་ཐེ་ཚོམ་
ཟ་བར་ཐལ། དེ་དག་འདིར་བསྐལ་དོན་ཡིན་པར་སྔར་གྱི་རིགས་པས་གྲུབ་པའི་ཕྱིར། དེས་རྩོད་ཚུལ་
ཤེས་སོ། །འདི་དག་གི་ཐེ་ཚོམ་ཟ་ཚུལ་ནི་གོ་བ་རགས་པའི་དབང་དུ་བྱས་ཤིང་བསྐལ་དོན་ཅན་གྱི་བློ་ངོ་
གཞིར་བཞག་གི་གཞན་དུ་ན་དངོས་འགལ་ཡིན་ཏེ། ཚུལ་གསུམ་སྒྲུབ་ཚུལ་སོགས་དུ་མ་དང་འགལ་
བར་འགྱུར་བའི་ཕྱིར། དཔེ་གཅིག་བཀོད་ན་མེད་ན་ཡོད་མེད་ཐེ་ཚོམ་མི་ཟ་བས་ཁྱབ་པ་ལ་ཐེ་ཚོམ་མི་ཟ་
བར་ཐལ། མེད་ན་ཡོད་མེད་ཐེ་ཚོམ་མི་ཟ་བས་ཁྱབ་པ་མེད་པར་ངེས་པ་ཡིན་པའི་ཕྱིར། བསྐལ་དོན་
གཞིར་བཞག་མ་ཡིན་ནོ། །སྨྱོན་མེད་པར་སེམས་རྣལ་དུ་ཞོག མ་ཁྱབ་ན དེ་འདྲའི་ཁྱབ་པ་ཆོས་
ཅན། མདུན་གྱི་ལན་འདེབས་པ་པོས་ཁྱོད་མེད་པར་ངེས་པ་དང་ཁྱོད་ཡོད་མེད་ལ་ཐེ་ཚོམ་ཟ་བ་གཉིས་ཀ་
མ་ཡིན་པར་ཐལ། ཁྱོད་མེད་པར་ངེས་པ་དང་ཁྱོད་ཡོད་མེད་ཐེ་ཚོམ་པའི་སྒྲོ་འདོགས་གཉིས་ལྷན་ཅིག་མི་
གནས་འགལ་ཡིན་པའི་ཕྱིར། འཁོར་གསུམ རྟགས་གྲུབ་སྟེ། འདི་ཉིད་ལས། ངེས་པ་དང་ནི་སྒྲོ་
འདོགས་ཡིད། །གནོད་བྱ་གནོད་བྱེད་ངོ་བོའི་ཕྱིར། །འདི་ནི་སྒྲོ་འདོགས་དབེན་པ་ལ། །འཇུག་ཅེས་བྱ་
བར་ཤེས་པ་ཡིན། །ཞེས་གསུངས་པའི་ཕྱིར། ཁྱབ་སྟེ། འདི་ནི་སྒྲོ་འདོགས་དབེན་པ་ལ་འཇུག་ཅེས་པའི་
དོན་ཡོད་པའི་ཕྱིར། རྩ་རྟགས་མ་གྲུབ་ན། གང་ཟག་གི་བདག་ཆོས་ཅན། སྐྱེས་བུ་བདག་མེད་དུ་སྒྲུབ་

138ལེའུ་དང་པོའོ་མཐའ་དཔྱོད། མ་དམིགས་པའི་རྟགས་ཡང་དག
པའི་ཕྱི་རྒོལ་ཡང་དག་གིས་ཁྱོད་ལ་ཐེ་ཚོམ་མི་ཟ་བར་ཐལ། དེ་ལ་ཁྱོད་བསྐལ་དོན་ཡང་མ་ཡིན། ཁྱོད་
མེད་ངེས་ཡིན་པའི་ཕྱིར། འཁོར་གསུམ་ཁས འདོད་མི་ནུས་ཏེ། དེ་སྒྲུབ་ཀྱི་ཕྱི་རྒོལ་ཡང་དག་ཡིན་པའི་
ཕྱིར༑ གཞན་ཡང་། དེ་ལ་ཐེ་ཚོམ་ཟ་བ་ཡོད་ན་དེ་ལ་ཐེ་ཚོམ་ཟ་བས་ཁྱབ་པར་ཐལ། མེད་ན་ཡོད་མེད་ཐེ་
ཚོམ་མི་ཟ་བས་ཁྱབ་པ་ལ་ཐེ་ཚོམ་ཟ་བ་ཡོད་པའི་རྒྱུ་མཚན་གྱིས་ཁྱབ་པ་དེ་ལ་ཐེ་ཚོམ་ཟ་བར་བཞག་པའི་
ཕྱིར ༑ མ་གྲུབ་ན མེད་ན་ཡོད་མེད་ཐེ་ཚོམ་མི་ཟ་བས་ཁྱབ་པ་ཆོས་ཅན། ཁྱོད་ལ་ཐེ་ཚོམ་མི་ཟ་ཡང་ཐེ་
ཚོམ་ཟ་བ་ཡོད་པའི་ཁྱད་པར་འཐད་པར་ཐལ། ཁྱོད་ལ་ཐེ་ཚོམ་ཟ་བ་ཡོད་པ་དེ་ཁྱོད་ལ་ཐེ་ཚོམ་ཟ་བའི་དོན་
མ་ཡིན་པའི་ཕྱིར། རྟགས་སླ། རྩ་བར་འདོད་ན མདུན་གྱི་བུམ་པ་མངོན་སུམ་གྱིས་དམིགས་པ་འདི་
ཆོས་ཅན། ཁྱོད་ལ་ཐེ་ཚོམ་ཟ་བར་ཐལ། ཁྱོད་ལ་ཐེ་ཚོམ་ཟ་བ་ཡོད་པའི་ཕྱིར། དེར་ཐལ། ཁྱོད་ལྐོག་
གྱུར་དུ་སོང་བ་ཡོད་པའི་ཕྱིར། གཞན་རྣམས་ལ་དེས་མཚོན་དེ་ཤེས་པར་བྱའོ། །མི་སྣང་བ་མ་དམིགས་
པའི་རྟགས་ཀྱི་དོན་ཅི་ཡིན་དྲིས་པ་ལ་སྣ་ཚོགས་སྨྲ་བ་ཡོད་དེ། གཞན་དག་རྟགས་འདི་རྒྱུ་མ་ངམིགས་
པའི་རྟགས་ཟེར། ཁ་ཅིག་སྣང་རུང་མི་དམིགས་པ་ཡིན་པས་མི་སྣང་བ་མ་དམིགས་པ་མིན་ཟེར། ལ་ལ་
དེ་གཉིས་ཀྱི་གཞི་མཐུན་ཟེར་བ་སོགས་ཡོད་པར་བཤད་པའི་ཕྱིར། དང་པོ་ལ་རྟགས་འདི་ལ་རང་བཞིན་
མ་དམིགས་པའི་རྟགས་ཡང་དག་ཅིག་མེད་པར་ཐལ། རྟགས་འདི་རྒྱུ་མ་དམིགས་པའི་རྟགས་ཡང་ངག་
ཁོ་ན་ཡིན་པའི་ཕྱིར། མ་གྲུབ་ན་ཡིན་པར་བུད། ཕྱི་མ་གསུམ་ལ་ལྷའི་བར་དོ་བསྐལ་དོན་དུ་སོང་བའི་
གང་ཟག་གིས་ལྷའི་སྲིད་ཚོལ་ཚད་མས་དམིགས་པ་དེ་མདུན་གྱི་གཞི་འདིར་ལྷའི་བར་སྲིད་བསྐལ་དོན་དུ་
སོང་བའི་གང་ཟག་གིས་ལྷའི་བར་སྲིད་ཡོད་ཅེས་དམ་བཅའ་མི་རིགས་པར་སྒྲུབ་པའི་སྣང་རུང་མ་
དམིགས་པའི་རྟགས་ཡང་དག་ཡིན་པར་ཐལ། དེ་དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་
ཡིན་པའི་ཕྱིར། ཁྱབ་པ་ཁས རྟགས་དེ་དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་
པར་ཐལ། དེ་བསྐལ་དོན་དུ་སོང་བའི་གང་ཟག་གིས་དེ་ཚད་མས་མ་དམིགས་པ་དེ་དེ་སྒྲུབ་ཀྱི་མ་
དམིགས་པའི་རྟགས་ཡང་དག་གང་ཞིག མདུན་གྱི་གཞིར་ལྷའི་བར་སྲིད་ཡོད་ཀྱང་དེ་བསྐལ་དོན་དུ་སོང་

ལེའུ་དང་བོའོ་མཐའ་དཔྱོད 139 མ་དམིགས་པའི་རྟགས་ཡང་དག
བའི་གང་ཟག་གིས་བལྟར་མི་རུང་བ་ཡིན་པའི་ཕྱིར། དང་པོ་གྲུབ་སྟེ། གང་ཟག་དེས་དེ་ཡོད་ཅེས་དམ་
བཅའ་མི་རིགས་པ་མེད་དགག་གང་ཞིག དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། གཉིས་པ་གྲུབ་
སྟེ། བདག་མེད་ཡིན་པའི་ཕྱིར། གོང་གི་རྟགས་གཉིས་པ་མ་གྲུབ་ན། དེ་འདྲའི་གང་ཟག་ཆོས་
ཅན༑ མདུན་གྱི་གཞི་འདིར་ལྷའི་བར་སྲིད་ཡོད་ཀྱང་ཁྱོད་ལ་བལྟར་མི་རུང་བར་ཐལ། ཁྱོད་དེ་ལ་བསྐལ་
དོན་དུ་སོང་བའི་གང་ཟག་ཡིན་པའི་ཕྱིར། ཁྱབ་སྟེ། རྣམ་བཤད་ལས། འོ་ན། མི་སྣང་བ་མ་དམིགས་
པའི་དོན་ཅི་ཡིན་ཞེ་ན། དེར་དེ་ཡོད་ཀྱང་གང་ལ་བསྐལ་དོན་དུ་སོང་བའི་གང་ཟག་དེའི་རྒྱུད་ཀྱི་ཚད་མ་ལ་
བལྟར་མི་རུང་བ་ཡིན་གྱི་ཞེས་གསུངས་པའི་ཕྱིར། ལུང་དོན་ལ་ཞིབ་ཆ་དགོས། རྩ་བར་འདོད་ན། ལྷའི་
བར་སྲིད་བསྐལ་དོན་དུ་སོང་བའི་གང་ཟག་གིས་ལྷའི་བར་སྲིད་ཚད་མས་མ་དམིགས་པ་ཆོས་ཅན། ཁྱོད་
ཀྱི་རྟགས་ཀྱིས་མདུན་གྱི་གཞི་འདིར་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་ལ། དེ་སྒྲུབ་ཀྱི་
དགག་བྱའི་ཆོས་ལྷའི་བར་སྲིད་མེད་པ་དེ་བལྟར་རུང་བ་དང་། དེ་སྒྲུབ་ཀྱི་ཕྱི་རྒོལ་ཡང་དག་གིས་དེ་སྒྲུབ་
ཀྱི་དགག་བྱའི་ཆོས་མེད་པར་ངེས་པ་འདྲེན་རུང་གཉིས་ཀར་ཐལ། ཁྱོད་དེ་སྒྲུབ་ཀྱི་སྣང་རུང་མ་ངམིགས་
པའི་རྟགས་ཡང་དག་ཡིན་པའི་ཕྱིར། རྟགས་ཁས། འཁོར་གསུམ། ཁྱབ་ཅིང༌། འདོད་མི་ནུས་ཏེ ངེ་
སྒྲུབ་ཀྱི་སྣང་རུང་མི་དམིགས་པའི་རྟགས་ཡང་དག་ཡིན་ན་དེ་སྒྲུབ་ཀྱི་དགག་བྱའི་ཆོས་ཡོད་ན་དེ་སྒྲུབ་ཀྱི་
ཕྱི་རྒོལ་ལ་སྣང་དུ་རུང་བ་དང༌། དེ་སྒྲུབ་ཀྱི་ཕྱི་རྒོལ་ཡང་དག་གིས་དགག་བྱའི་ཆོས་ཚད་མས་མེད་པར་
ངེས་ནུས་པ་ཞིག་དགོས་པ་གང་ཞིག དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡིན་ན་དེ་
སྒྲུབ་ཀྱི་དགག་བྱའི་ཆོས་ཡོད་ཀྱང་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་ཚད་མ་ལ་མི་སྣང་བ་དང༌།
སྒྲུབ་ཀྱི་ཕྱི་རྒོལ་ཡང་དག་གིས་དེ་སྒྲུབ་ཀྱི་དགག་བྱའི་ཆོས་ཡོད་མེད་གང་དུ་མ་ངེས་པར་ཐེ་ཚོམ་ཅན་ཅིག་
དགོས་པའི་ཕྱིར། དང་པོ་གྲུབ་སྟེ།འདིའི་རང་འགྲེལ་ལས། གཉིས་པ་ནི་དེ་ལ་ཚད་མ་ཡིན་ཏེ། ངེས་
པའི་འབྲས་བུ་ཅན་ཡིན་ནོ། །ཞེས་གསུངས་པའི་ཕྱིར་ཏེ། གཉིས་པ་གྲུབ་སྟེ། རང་འབྲེལ་ལས། དེ་ལ་
དང་པོ་ནི་ཡོད་པའི་ཐ་སྙད་དགག་པའི་ཕྱིར། ཚད་མར་བཤད་ཀྱི་ལྡོག་པ་མཐོང་བ་ལ་སོགས་པ་ལ་ཉེ་

160
ལེའུ་དང་པོའོ་མཐའ་དཔྱོད། . མ་དམིགས་པའི་རྟགས་ཡང་དག
བར་སྦྱོར་བ་ནི་མ་ཡིན་ཏེ། ཐེ་ཚོམ་ཡོད་པའི་ཕྱིར་ཞེས་དང༌། རྒྱས་བཤད་སྐབས་སུ། འདི་ཉིད་
ལས༑ ཡོད་མེད་ངེས་པའི་འབྲས་ཅན་མིན། །ཕྱིར་ན་ཚད་མ་ཉིད་མི་འགྱུར༑ །ཞེས་གསུངས་པའི་
ཕྱིར། གཞན་ཡང་། དེ་འདྲའི་གང་ཟག་གི་ཚད་མས་མ་དམིགས་པ་དེ་དེ་
དེ་སྒྲུབ་ཀྱི་མི་སྣང་བ་མ་དམིགས་
པ་དང་དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་གཉིས་མ་ཡིན་པར་ཐལ། དེ་གཉིས་ཀྱི་གོ་
དོན་འགལ་བ་ཡིན་པའི་ཕྱིར། དེར་ཐལ། མི་སྣང་བ་མ་དམིགས་པའི་རྟགས་དང་སྣང་རུང་མ་དམིགས་
པའི་རྟགས་གཉིས་ཀས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དགག་བྱའི་ཆོས་ཡོད་ངེས་དགག་པ་
ཙམ་དུ་འདྲ་ཡང་དགག་བྱའི་ཆོས་དེ་རྩོད་གཞིའི་སྟེང་དུ་སྔ་མ་མི་སྣང་བ་མ་དམིགས་པས་ཡོད་མེད་གང་
ལའང་དེ་སྒྲུབ་ཀྱི་ཕྱི་རྒོལ་ལ་ཐེ་ཚོམ་ལས་མི་ཐུབ་ཅིང་། སྣང་རུང་མ་དམིག།ས་བས་དེ་སྒྲུབ་ཀྱི་ཕྱི་རྒོལ་ལ་
དེ་དེའི་སྟེང་དུ་མེད་པའི་ངེས་པ་སྐྱེད་ཐུབ་པའི་ཁྱད་པར་སོ་སོར་བཤད་པའི་ཕྱིར་ཏེ། རང་འགྲེལ་
ལས༑ དེ་ལྟར་མི་དམིགས་པ་འདི་གཉིས་ནི་རང་དང་བཟློག་པའི་རྒྱུ་མེད་པ་དང་ཡོད་པ་དག་གི་
ཕྱིར། ཡོད་པའི་ཐ་སྙད་དགག་པའི་འབྲས་བུ་ཅན་ཉིད་དུ་འདྲ་སྟེ། གཅིག་ལ་ནི་ཐེ་ཚོམ་ཡོད་པའི་ཕྱིར་ལ་
གཞན་ལ་ནི་བཟློག་པའི་ཕྱིར་རོ། །ཞེས་གསུངས་པའི་ཕྱིར་དང་། དེའི་རང་དང་བཟློག་པ་ནི་དགག་བྱའི་
ཆོས་དང༌། རྒྱུ་གཏན་ཚིགས་དང་། གཅིག་མི་སྣང་བ་དང་། གཞན་ལ་ཞེས་པ་སྣང་རུང་དང་འདིའི་
བཟློག་པ་ནི་ཐེ་ཚོམ་ཡོད་པ་བཟློག་པའོ། །གཏན་ཚིགས་འདི་གཉིས་ཀྱི་ཁྱད་པར་དེ་ལྟར་རིགས་པར་
ཐལ༑ དེ་གཉིས་ཀྱི་ཁྱད་པར་དེ་སྡེ་བདུན་ཀུན་གྱི་དགོངས་པ་ཡིན་པའི་ཕྱིར། སྡེ་བདུན་རྒྱན་ལས སློབ་
དཔོན་གྱི་གཞུང་དང༌། རང་འགྲེལ་དང་། འགྲེལ་བཤད་བྱེད་པ་ཐམས་ཅད་ཀྱི་ཤིན་ཏུ་གསལ་བར་མ་
དམིགས་པའི་རྟགས་ཀྱིས་རང་ཕྱོགས་ཆོས་སུ་གྲུབ་པའི་ཆོས་ཅན་ལ་ཡོད་ངེས་ཀྱི་ཐ་སྙད་འགོག་པར་ཁྱད་
པར་མེད་ལ་འོན་ཀྱང་མི་སྣང་བ་མ་དམིགས་པའི་རྟགས་ཀྱིས་ནི་ཡོད་ངེས་ཀྱི་ཐ་སྙད་འགོག་པ་ཙམ་གྱི་བྱ་
བ་བྱེད་ཀྱིས་མེད་ངེས་སྒྲུབ་མི་ནུས་ལ། སྣང་རུང་མ་དམིགས་པས་མེད་ངེས་ཀྱང་གོ་བར་བྱེད་དོ་ཞེས་
ལན་གཅིག་མ་ཡིན་པར་བཤད་དོ། །ཞེས་གསུངས་པའི་ཕྱིར། དེ་ལྟར་སྣང་རུང་དང་མི་སྣང་བའི་རྟགས་

ལེའུ་དང་པོའོ་མཐའ་དཔྱོད། 161 མ་དམིགས་པའི་རྟགས་ཡང་དག
ཀྱི་ཁྱད་པར་མ་གོ་བར་ལྟག་ཆོད་འཕེན་པའི་རང་གཞན་དུ་མ་སྣང་སྟེ། གཞན་ལུགས་སྐབས་སུ་བཀག་
ནས་སླར་ཡང་རང་ལུགས་སུ་བྲིས་པ་མང་བའི་ཕྱིར་རོ།།ཡང་ཁ་ཅིག མེ་མེད་ཀྱི་རྟགས་ཀྱིས་མེ་མེད་
པའི་མཚན་མོའི་རྒྱ་མཚོར་དུ་བ་མེད་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་ཕྱི་རྒོལ་ལ་དེར་དུ་བ་
ཡོད་ཀྱང་སྣང་མི་རུང་བ་ཡིན་ཟེར་ན། འོ་ན་དེ་འདྲའི་རྒྱ་མཚོར་དུ་བ་ཡོད་པར་ཐལ། དེ་འདྲའི་རྒྱ་མཚོར་
དུ་བ་ཡོད་ཀྱང་དེ་འདྲའི་ཕྱི་རྒོལ་ལ་སྣང་མི་རུང་ཡིན་པའི་ཕྱིར། རྟགས་ཁས། ཁྱབ་པར་ཐལ། ཡོད་ཀྱང་
ཞེས་པའི་ཀྱང་སྒྲ་དང་འང་གི་སྒྲ་དོན་གཅིག་ཡིན་པའི་ཕྱིར། མ་ཁྱབ་ན། དེར་དུ་བ་ཡོད་པ་དང་གང་ཟག་
དེ་ལ་མི་སྣང་བ་གཉིས་ཀར་ཐལ། མ་ཁྱབ་པ་དེའི་ཕྱིར། འཁོར་གསུམ། བྱས་པ་ལ་ཁོ་ན་རེ། ཡོད་ཀྱང་
ཞེས་པ་བརྟགས་པ་མཐའ་བཟུང་ཟེར་ན། འོ་ན་ཡོད་ནའང་བརྗོད་རིགས་ལ་སྐྱོན་ནི་དེ་འདྲའི་རྒྱ་མཚོར་དུ་
བ་ཡོད་ན་རྒོལ་བ་གཉིས་ཀའི་ཡིད་དང་དབང་མངོན་གང་རུང་ལ་སྣང་རུང་མ་ཡིན་པར་ཐལ་ལོ། །དེ་
འདྲའི་ཕྱི་རྒོལ་ལ་ཡོད་ཀྱང་སྣང་མི་རུང་བའི་ཕྱིར། འདོད་ན། མེ་མེད་དེ་དེ་སྒྲུབ་ཀྱི་སྣང་རུང་མ་དམིགས་
པའི་རྟགས་མ་ཡིན་པར་ཐལ་ལོ། །གཞན་ཡང་། དུ་བ་མེད་པའི་རྟགས་ཀྱིས་དུ་བས་དབེན་པའི་རྩིག་
སྐོར་དུ་མེ་མེད་པར་སྒྲུབ་པའི་ཕྱོགས་ཆོས་གྲུབ་བྱེད་ཀྱི་གཏན་ཚིགས་ཡང་དག་དགོས་པར་ཐལ། དེའི་
རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མངོན་སུམ་གྱིས་མ་གྲུབ་པའི་ཕྱིར། རྟགས་ཁས། འདོད་ན། དེ་སྒྲུབ་
ཀྱི་མ་དམིགས་པའི་རྟགས་དེ་རྟགས་གཞན་དང་གཞན་གྱིས་བསྒྲུབ་དགོས་པར་ཐལ་ལོ། །འདོད་པའི་
ཕྱིར། འདོད་ན། དེ་སྒྲུབ་ཀྱི་རྟགས་སྒྲུབ་པ་ཐུག་མེད་ཡིན་པར་ཐལ། འདོད་པའི་ཕྱིར། འདོད་ན། དེ་
གྲུབ་ཀྱི་བསྒྲུབ་བྱ་རྟོགས་དུས་མི་སྲིད་པར་ཐལ། འདོད་པའི་ཕྱིར། ཁྱབ་ཅིང་། འདོད་མི་ནུས་ཏེ། རྣམ་
ངེས་འགྲེལ་པ་ལས། མི་དམིགས་པའི་རྟགས་ཀྱིས་མེད་པ་སྒྲུབ་པར་བྱ་བ་ཡིན་ན། དམིགས་པ་མེད་པ་
ཡང་མི་དམིགས་པ་གཞན་གྱིས་སྒྲུབ་པར་བྱ་དགོས་པས་ཐུག་པ་མེད་པར་འགྱུར་བའི་ཕྱིར། མི་རྟོགས་
པར་འགྱུར་རོ། །ཞེས་གསུངས་པའི་ཕྱིར། ཡང་ཁ་ཅིག སྒྲའི་སྟེང་དུ་རྟག་པ་དེ་བྱས་རྟགས་ཀྱིས་སྒྲ་
རྟག་པས་སྟོང་བར་སྒྲུབ་བའི་ཕྱི་རྒོལ་ལ་བསྐལ་དོན་ཡིན་ཟེར་ན། རྟག་པ་ཆོས་ཅན། སྒྲའི་སྟེང་དུ་ཁྱོད་དེ་

162 མ་དམིགས་པའི་རྟགས་ཡང་དགལེའུ་དང་པོའོ་མཐའ་དཔྱོད། ..
སྒྲུབ་ཀྱི་ཕྱི་རྒོལ་ཡང་དག་ལ་བསྐལ་དོན་མ་ཡིན་པར་ཐལ། སྒྲའི་སྟེང་དུ་ཁྱོད་ཡོད་པ་དེ་སྒྲུབ་ཀྱི་དངོས་
སྟོབས་ཀྱི་རིགས་པའི་དགག་བྱ་ཡིན་པའི་ཕྱིར། ཁྱབ་སྟེ། འདི་ཉིད་ལས། ཚད་མ་རྣམས་ནི་མི་འཇུག་
པ༑ ༑ཞེས་པའི་དོན་གྲུབ་པའི་ཕྱིར། གོང་གི་རྟགས་གྲུབ་སྟེ། བྱས་པ་སྒྲ་རྟག་སྟོང་དུ་སྒྲུབ་པའི་དངོས་པོ་
སྟོབས་ཤུགས་ཀྱི་རྟགས་ཡང་དག་ཡིན་པའི་ཕྱིར་ཏེ། དེ་སྒྲུབ་ཀྱི་དངོས་སྟོབས་ཀྱི་དེ་ཡོད་པའི་ཕྱིར། ཡང་
ཁ་ཅིག་ན་རེ། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་དམིགས་བྱེད་ཀྱི་ཚད་མ་མེད་པ་དེ་
གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཡོད་ཅེས་དམ་བཅའ་མི་རིགས་པར་སྒྲུབ་
པའི་རྟགས་ཡང་དག་ཡིན་པར་ཐལ། ཕལ་བ་རྣམས་ཀྱིས་ཆོས་རྣམས་ཀྱི་གནས་ལུགས་ཚད་མས་མ་
ངེས་པ་དེ་དེ་རྣམས་ཀྱིས་ཆོས་ཀྱི་གནས་ལུགས་འདི་ལྟ་བུ་ཞེས་དམ་བཅའ་མི་རིགས་པར་སྒྲུབ་པའི་
རྟགས་ཡང་དག་ཡིན་པའི་ཕྱིར། རྟགས་རིགས་པ་དུ་མ་དང་རྣམ་བཤད་ཀྱིས་གྲུབ། འདོད་ན། གང་ཟག་
དེས་ཆོས་དེ་ཚད་མས་མ་ངེས་ན། གང་ཟག་དེས་ཆོས་དེ་ཡོད་ཅེས་དམ་བཅའ་མི་རིགས་པས་ཁྱབ་པར་
ཐལ༑ འདོད་པའི་ཕྱིར་ན། རྣམ་པ་གཅིག་ཏུ་མ་ཁྱབ་སྟེ། བསྐལ་དོན་གྱི་དོན་མ་རྟོགས་པ་ལ་ལུང་སོགས་
སྒྲུབ་རྟགས་ཀྱི་ཚད་མ་གསུམ་མི་འཇུག་པས་ཡིད་དཔྱོད་ཀྱིས་དམ་བཅའ་ཙམ་ཡང་མི་རིགས་ལ། གང་
ཟག་དེས་མ་རྟོགས་པའི་ཆོས་ལ་དངོས་སྟོབས་དང་ཡིད་ཆེས་ཀྱི་འཇུག་པ་ཅན་ཆེས་མང་བ་ཡོད་པའི་ཕྱིར་
བྱས་ན་སྡེ་བདུན་དང་རྣམ་བཤད་སོགས་དང་མཐུན་ནོ། །འདོད་ན། མདུན་གྱི་སྐྱེས་བུ་ལན་འདེབས་པ་
བོས་ཚད་མས་མ་ངེས་པའི་ཆོས་ཡོད་པར་ཐལ། གཞི་གྲུབ་ན་མདུན་གྱི་ལན་འདེབས་པ་བོས་ཚད་མས་
གྲུབ་པས་མ་ཁྱབ་པའི་ཕྱིར། འདོད་ན། དེ་འདྲའི་ཆོས་ཁོ་ཁོ་རང་ཡིན་པར་ཐལ། དེ་ཡོད་པའི་ཕྱིར་ན་མ་
ཁྱབ༑ འདོད་མི་ནུས་ཏེ། དེས་དེ་ཡོད་པར་དངོས་སྟོབས་རྗེས་དཔག་གིས་རྟོགས་པའི་ཕྱིར། དེ་བཞིན་དུ་
བསྐལ་དོན་ཡིན་མིན་གྱི་དོན་དྲིལ་ན་གང་ཟག་དེ་ལ་དོན་དེ་བསྐལ་དོན་ཡིན་ན་དེའི་ངོར་ཚད་མ་གསུམ་
སོགས་མི་འཇུག་པ་ཞིག་དགོས་པས་དེ་སྒྲུབ་ཀྱི་མི་སྣང་བ་མི་དམིགས་པའི་རྟགས་ཀྱིས་དགག་བྱའི་ཆོས་
སུ་བཏགས་པའི་དོན་དེ་སྒྲུབ་ཀྱི་ཕྱི་རྒོལ་གྱིས་ཡོད་མེད་གང་དུ་ཡང་མ་ངེས་པ་ཞིག་དགོས་པར་ལུང་

ལེའུ་དང་པོའོ་མཐའ་དཔྱོད། 163
མ་དམིགས་པའི་རྟགས་ཡང་དག
རིགས་དུ་མས་གྲུབ་པའི་ཕྱིར་རོ། །
རང་ལུགས་ནི། མི་སྣང་བ་མ་དམིགས་པའི་རྟགས་ཡང་དག་ལ་མཚན་ཉིད། མི་སྣང་བའི་
རྟགས་འཇུག་དུས་དང་། དབྱེ་བ། སྒྲུབ་ཆོས་དགག་ཆོས་ངོས་བཟུང་བ་དང་བཞི། དང་པོ་ནི། དེ་སྒྲུབ་
ཀྱི་མི་སྣང་བ་མ་དམིགས་པའི་ཚུལ་གསུམ་ཡིན་པ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་
དག་གི་མཚན་ཉིད། གཉིས་པ་ནི། མི་སྣང་བའི་རྟགས་ཡང་དག་འཇུག་དུས་ཡོད་དེ། ཚད་མས་དགག་
པ་བྱེད་དུས་ཀྱི་དགག་གཞི་ཕྱི་རྒོལ་གྱི་མངོན་སུམ་ལ་སྣང་དུ་རུང་ཞིང་དགག་བྱའི་ཆོས་སམ་དགག་བྱའི་
ཆོས་སུ་བཏགས་པའི་དོན་ཕྱི་རྒོལ་དེ་ལ་བསྐལ་དོན་ཡིན་པའི་ཚེ་རྟགས་འདི་འཇུག་དུས་ཡིན་པའི་
ཕྱིར༑ རྣམ་ངེས་དར་ཊི ཀ་ལས་མངོན་སུམ་ལ་སྣང་མི་རུང་གསུངས་པ་མཚན་གཞིར་བྱའོ། །ཡང་ན་དེ་
སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་
ཡོད་ཀྱང་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་ཕྱིར་རྒོལ་ལ་སྣང་དུ་མི་རུང་བ་དེ། དེ་སྒྲུབ་ཀྱི་མི་སྣང་
བ་མ་དམིགས་པའི་རྟགས་ཡང་དག་གི་མཚན་ཉིད་ཡིན།
སྒྲ་བཤད་ནི། རྒྱང་ཕན་གྱི་ཚད་མས་ཐམས་ཅད་མཁྱེན་པ་མ་དམིགས་པ་ཆོས་ཅན། ཁྱོད་ལ་མི་
སྣང་བ་མ་དམིགས་པའི་རྟགས་ཞེས་བརྗོད་པའི་རྒྱུ་མཚན་ཡོད་དེ། རྒྱང་ཕན་ངོར་དེས་ཐམས་ཅད་མཁྱེན་
པ་མེད་ཅེས་དམ་བཅའ་མི་རིགས་པར་སྒྲུབ་པ་ལ་དགག་བྱའི་ཆོས་སུ་བཏགས་པའི་དོན་སྤྱིར་ཡོད་
ཀྱང་༑ རྒྱང་ཕན་ལ་ངོ་བོའི་བསྐལ་དོན་ཡིན་པས་སྣང་མི་རུང་ལ། ཁྱོད་དེས་ཚད་མས་མ་དམིགས་པའི་
རྟགས་ཡིན་པའི་ཕྱིར། དེས་ན་མི་སྣང་བ་མ་དམིགས་པའི་རྟགས་ཡང་དག་ཡིན་པ་ལ་བསྒྲུབ་བྱའི་ཆོས་
ཀྱི་དགག་བྱར་བཏགས་པའི་དོན་དེ་སྒྲུབ་ཀྱི་ཕྱི་རྒོལ་ལ་སྣང་མི་རུང་བ་སོགས་ཀྱིས་འཇོག་པ་མ་ཡིན་པར་
ཐལ༑ དེ་འདྲའི་དོན་གཅིག་རྟགས་སུ་ཡང་བཀོད་པ་ངེས་པར་དགོས་པའི་ཕྱིར། དེར་ཐལ། རྟགས་འདི་
དང་འགལ་ཟླ་དམིགས་པ་དང་འབྲེལ་ཟླ་མ་དམིགས་པ་རྣམས་ནི་རྟགས་སུ་བཀོད་པའི་མིང་གི་ཁྱད་པར་
ཡིན་པའི་ཕྱིར། སྡེ་བདུན་རྒྱན་ལས། སྣང་རུང་མ་དམིགས་པ་དང་། མི་སྣང་བ་མ་དམིགས་པའི་རྟགས་

164
ལེའུ་དང་པོའོ་མཐའ་དཔྱོད། .. མ་དམིགས་པའི་རྟགས་ཡང་དག
སུ་འཇོག་པ་ནི་དགག་བྱའི་ཆོས་དང་དགག་བྱའི་ཆོས་ཀྱི་དོན་གང་གི་ཡང་ངོས་ནས་འཇོག་པ་མ་ཡིན་
གྱི༑ གང་ཟག་དེ་ལ་ཡོད་ཀྱང་སྣང་མི་རུང་གི་ཆོས་མ་དམིགས་པ་རྟགས་སུ་བཀོད་པ་མི་སྣང་བ་མི་
དམིགས་པ་དང་ཞེས་སོགས་དང༌། རྣམ་བཤད་ལས། དེས་ན་མ་དམིགས་པའི་རྟགས་ཡང་དག་གང་
ཞིག སྨྲ་བ་བོའི་འདོད་པས་དམིགས་པའི་དགག་བྱའི་ཆོས་སུ་བཏགས་པའི་དོན་དེ་སྤྱིར་ཡོད། དེ་ཡོད་ན་
ཕྱི་རྒོལ་གྱིས་དམིགས་སུ་རུང་བས་མ་ཁྱབ་པ་ནི མི་སྣང་བ་མ་དམིགས་པའི་གཏན་ཚིགས་ཡང་དག་གི་
དོན་ཡིན་གྱི་ཞེས་གསུངས་པའི་ཕྱིར། སྔ་མ་སྒྲ་བཤད་དང་ཕྱི་མ་འདི་མཚན་ཉིད་ཀྱི་ཤེས་བྱེད་ཡིན་ནོ།
གཉིས་པ་ནི། དེ་ལ་དབྱེ་ན་མི་སྣང་བའི་འབྲེལ་ཟླ་མ་དམིགས་པའི་རྟགས་ཡང་དག་དང་།
སྣང་བའི་འགལ་ཟླ་དམིགས་པའི་རྟགས་ཡང་དག་གཉིས་ཡོད། དང་པོ་ལ། མཚན་ཉིད། དབྱེ་བ་
གཉིས། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་ཡང་ཡིན། དགག་ཚིག་མཐར་འབྱར་
བའི་མེད་དགག་ཀྱང་ཡིན་པའི་གཞི་མཐུན་དུ་དམིགས་པ་དེ་དེ་སྒྲུབ་ཀྱི་མི་སྣང་བ་མ་དམིགས་པའི་འབྲེལ་
ཟླ་མ་དམིགས་པའི་རྟགས་ཡང་དག་གི་མཚན་ཉིད། དབྱེ་ན། མི་སྣང་བའི་རྒྱུ་ཁྱབ་བྱེད་རང་བཞིན་མ་
དམིགས་པའི་རྟགས་གསུམ། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་དམིགས་བྱེད་ཀྱི་
ཚད་མ་མེད་པ་དེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ངེས་པའི་
བཅད་ཤེས་མེད་པར་སྒྲུབ་པའི་མི་སྣང་བའི་རྒྱུ་མ་དམིགས་པའི་གཏན་ཚིགས་ཀྱི་མཚན་གཞི་ཡིན། བཅད་
ཤེས་སྨྲས་ཚེ་དོན་མཐུན་ཟེར་མི་དགོས་ལ་ཐ་སྙད་ལ་དགོས། འདིར་ཡང་ན་བར་དོ་བའམ་ལྷའམ་ཐར་པ་
བསྐལ་དོན་དུ་སོང་ཞེས་བ་སྦྱར་ཆོག ལྷ་ཡོད་པ་བསྐལ་དོན་དུ་སོང་བའི་གང་ཟག་གིས་ལྷ་ཡོད་པ་ཚད་
མས་མ་ངེས་པ་དེ། མདུན་གྱི་གཞི་འདིར་ལྷ་ཡོད་པ་བསྐལ་དོན་དུ་སོང་བའི་གང་ཟག་གིས། ལྷ་ཡོད་
ཅེས་དམ་བཅའ་མི་རིགས་པར་སྒྲུབ་པའི་མི་སྣང་བའི་ཁྱབ་བྱེད་མ་དམིགས་པའི་རྟགས་ཡང་དག་གི་
མཚན་གཞི་ཡིན། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ངེས་པའི་བཅད་ཤེས་ཚད་མས་
མ་དམིགས་པ་དེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཐག་གི་རྒྱུད་ལ་ཤ་ཟ་ངེས་པའི་

ལེའུ་དང་པོའོ་མཐའ་དཔྱོད། CUR 165
མ་དམིགས་པའི་རྟགས་ཡང་དག
བཅད་ཤེས་མེད་པར་སྒྲུབ་པའི་མི་སྣང་བའི་རང་བཞིན་མ་དམིགས་པའི་རྟགས་ཡང་དག་གི་མཚན་གཞི་
ཡིན༑ སྒྲུབ་བྱེད་ནི། དེ་འདྲའི་གང་ཟག་གི་རྒྱུད་ཀྱི་ཤ་ཟ་དམིགས་བྱེད་ཀྱི་ཚད་མ་མེད་པ་ཆོས་ཅན། ཁྱོད་
དེ་སྒྲུབ་ཀྱི་མི་སྣང་བའི་རྒྱུ་མ་དམིགས་པའི་རྟགས་ཡང་དག་ཡིན་པར་ཐལ། ཁྱོད་དེ་སྒྲུབ་ཀྱི་མི་སྣང་བ་མ་
དམིགས་པའི་རྟགས་ཡང་དག་གང་ཞིག ཁྱོད་དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་པའི་
ཕྱིར༑ དང་པོ་དེར་ཐལ། ཁྱོད་དེ་སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་བསྐལ་དོན་
ཡིན་པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་རྟགས་ཡང་དག་དང་ཤ་ཟ་བསྐལ་དོན་དུ་སོང་བའི་གང་ཟག་
གི་རྒྱུད་ལ་ཤ་ཟ་ངེས་པའི་བཅད་ཤེས་མེད་པ་མེད་དགག་ཡིན་པའི་ཕྱིར། གོང་གི་རྟགས་གཉིས་པ་མ་
གྲུབ་ན། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ཆོས་ཅན། ཁྱོད་ལ་དེ་སྒྲུབ་ཀྱི་དགག་བྱའི་
ཆོས་སུ་བཏགས་པའི་དོན་བསྐལ་དོན་ཡིན་པར་ཐལ། ཤ་ཟ་དེ་དེ་ཡིན་པ་དང་ཁྱོད་ལ་བསྐལ་དོན་གཉིས་
ཀ་ཡིན་པའི་ཕྱིར། བྱས་པ་ལ་ཁོ་ན་རེ། དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡིན་ན་དེ་དེ་སྒྲུབ་
ཀྱི་ཕྱི་རྒོལ་ཕྱོགས་ཆོས་ཅན་ལ་བསྐལ་དོན་ཡིན་དགོས་པར་ཐལ། དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་ཕྱི་རྒོལ་ལ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་བསྐལ་དོན་ཡིན་པའི་ཕྱིར་ན་མ་
ཁྱབ༑ འདོད་ན། དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཕལ་བ་དེའི་རྒྱུད་ཀྱི་ཤ་ཟ་ངེས་པའི་
བཅད་ཤེས་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་དེར་ཐལ། དེ་དེ་སྒྲུབ་ཀྱི་བཀོད་ཚོད་
ཙམ་གྱི་དགག་བྱའི་ཆོས་སུ་བཏགས་པ་ཕལ་བ་དང་། ཤ་ཟ་དེ་དེ་སྒྲུབ་ཀྱི་བཀོད་ཚོད་དང་སྔ་རྒོལ་གྱི་
བསམ་ཚོད་གཉིས་ཀྱི་དགག་བྱའི་ཆོས་སུ་བཏགས་པའི་དོན་དང་དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་དོན་གཙོ་བོ་གཉིས་ཀ་ཡིན་པའི་ཕྱིར། དེར་ཐལ། སྔ་རྒོལ་གྱིས་དེའི་རྒྱུད་ལ་ཤ་ཟ་ངེས་པའི་བཅད་
ཤེས་མེད་པར་སྒྲུབ་པ་དེ་གཙོ་བོ་ཤ་ཟ་ཡོད་པ་འགོག་ཆེད་ཡིན་པའི་ཕྱིར་ཏེ། རྣམ་བཤད་ལས། འགོད་
ཚུལ་དེ་ལྟར་ཡིན་གྱི་ཤ་ཟ་ཉིད་སྨྲ་བ་པོའི་འདོད་པས་དམིགས་པའི་དགག་བྱའི་ཆོས་སུ་བཏགས་པའི་དོན་

ལེའུ་དང་པོའོ་མཐའ་དཔྱོད 166 མ་དམིགས་པའི་རྟགས་ཡང་དག
ཡིན་ལ། ཞེས་གསུངས་པའི་ཕྱིར། འདིས་ཡོད་འགོད་དང་མེད་འགོད་འགའ་ཞིག་ལ་བཀོད་ཚོང་བསམ་
ཚོད་གཉིས་གཉིས་ཤེས་པར་གྱིས། རྩ་རྟགས་གཉིས་པ་གྲུབ་སྟེ། ཤ་ཟ་དམིགས་བྱེད་ཀྱི་ཚད་མ་ཤ་ཟ་
ངེས་པའི་བཅད་ཤེས་ཀྱི་རྒྱུ་ཡིན་ལ། ཁྱོད་དེ་འདྲའི་ཚད་མ་མ་དམིགས་བ་རྟགས་སུ་བཀོད་པའི་དེ་སྒྲུབ་ཀྱི་
མ་དམིགས་པའི་རྟགས་ཡང་དག་ཡིན་པའི་ཕྱིར། ཁྱབ་སྟེ། རྣམ་འགྲེལ་ལས། འཇུག་པ་བློ་སྔོན་ཅན་
ཉིད་ཕྱིར། །ཞེས་དང༌། ཤཱཀྱས། དེས་ན་རྒྱུ་མེད་ན་འབྲས་བུ་མེད་དོ་སྙམ་དུ་བསམ་པ་ཡིན་ནོ་ཞེས་
གསུངས་པའི་ཕྱིར། གཞན་གཉིས་ལ་དེས་རིགས་པ་སྦྱོར། གཉིས་པ་དེ་སྒྲུབ་ཀྱི་འགལ་ཟླ་དམིགས་པའི་
མཚན་ཉིད་ནི། དེ་སྒྲུབ་ཀྱི་མི་སྣང་བ་མི་དམིགས་པའི་རྟགས་ཡང་དག་གང་ཞིག དེ་སྒྲུབ་ཀྱི་དགག་བྱའི་
ཆོས་ཀྱི་འགལ་ཟླར་གྱུར་པའི་མ་ཡིན་དགག་དང་སྒྲུབ་པ་གང་རུང་ཡིན་པའི་གཞི་མཐུན་དུ་དམིགས་པ་
དེ༑ དེ་སྒྲུབ་ཀྱི་མི་སྣང་བའི་འགལ་དམིགས་ཀྱི་རྟགས་ཡང་དག་གི་མཚན་ཉིད། ཡོད་པ་དེ་མདུན་གྱི་གཞི་
འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ངེས་པའི་བཅད་ཤེས་མེད་པར་སྒྲུབ་པའི་མི་
སྣང་བའི་འགལ་དམིགས་ཀྱི་རྟགས་ཡང་དག་གི་མཚན་གཞི་ཡིན། འདི་སྒྲུབ་ཆོས་སྒོ་ནས་མི་སྣང་བར་
བཤད་པ་ཡིན་ནོ། །
བཞི་པ་སྒྲུབ་ཆོས་དང་དགག་ཆོས་ངོས་བཟུང་ན། ཤ་ཟ་ཡོད་པ་དེ་གཞི་འདིར་ཤ་ཟ་ཡོད་ཅེས་
དམ་བཅའ་མི་རིགས་པར་སྒྲུབ་པའི་བསམ་དོན་གྱི་དགག་བྱའི་ཆོས་དང་དགག་བྱའི་ཆོས་སུ་བཏགས་
པའི་དོན་དང་། དེ་སྒྲུབ་ཀྱི་སྦྱོར་སྐོར་གཅིག་གི་དེ་གཉིས་ཀ་ཡིན། དེ་ཡོད་ཅེས་དམ་བཅའ་རིགས་པ་དེ་
དེ་སྒྲུབ་ཀྱི་དང༌། དེ་སྒྲུབ་ཀྱི་སྦྱོར་སྐོར་གཉིས་ཀའི་བཀོད་ཚོད་ཀྱི་དེ་གཉིས་ཡིན་ཏེ། སྔར་བཤད་ཟིན་པའི་
ཕྱིར༑ ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ངེས་པའི་བཅད་ཤེས་ཡོད་པ་དེ། དེ་སྒྲུབ་
ཀྱི་སྦྱོར་སྐོར་དང་། དེ་སྒྲུབ་གཉིས་ཀའི་དགག་བྱའི་ཆོས་སུ་བཏགས་པའི་དོན་དང་། དགག་བྱའི་ཆོས་
གཉིས་ཀ་སྟེ་བཞི་ཀ་ཡིན་ཏེ། དེ་མེད་པ་དེ་སྒྲུབ་ཀྱི་བསྒྲུབ་བྱའི་ཆོས་ཡིན་པའི་ཕྱིར། དེའི་རྒྱུད་ཀྱི་ཤ་ཟ་
ངེས་པའི་བཅད་ཤེས་དེ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡིན་ཡང་། དེ་སྒྲུབ་ཀྱི་དགག་

ལེའུ་དང་པོའོ་མཐའ་དཔྱོད། 167
མ་དམིགས་པའི་རྟགས་ཡང་དག
བྱའི་ཆོས་མ་ཡིན་ཏེ། དེ་འདྲའི་བཅད་ཤེས་དེ་དེ་སྒྲུབ་ཀྱི་དགག་བྱའི་ཆོས་ཀྱི་གཞི་བྱས་ནས་དེ་མེད་པ་དེ་
སྒྲུབ་ཀྱི་ཆོས་སུ་བྱ་དགོས་པའི་ཕྱིར། དེ་འདྲའི་བཅད་ཤེས་ཚད་མས་དམིགས་པ་དེ། སྦྱོར་སྐོར་གཅིག་གི་
དགག་བྱའི་ཆོས་ཡིན་ཡང་། དེ་སྒྲུབ་ཀྱི་དགག་བྱའི་ཆོས་མ་ཡིན་ཏེ། དེ་འདྲའི་བཅད་ཤེས་ཚད་མས་མ་
དམིགས་པ་དེ། སྦྱོར་སྐོར་གཅིག་གི་བསྒྲུབ་བྱའི་ཆོས་ཡིན་ཡང་དེ་སྒྲུབ་ཀྱི་བསྒྲུབ་བྱའི་ཆོས་མ་ཡིན་པའི་
ཕྱིར་རོ། །དེའི་རྒྱུད་ཀྱི་ཤ་ཟ་ངེས་པའི་བཅད་ཤེས་མེད་པ་དེ་སྦྱོར་སྐོར་གཅིག་དང་། དེ་སྒྲུབ་གཉིས་ཀའི་
བསྒྲུབ་བྱའི་ཆོས་ཡིན་ཏེ། བདག་མེད་ཡིན་པའི་ཕྱིར།དེ་འདྲའི་བཅད་ཤེས་ཚད་མས་མ་དམིགས་པ་
དེ༑ སྦྱོར་སྐོར་གཅིག་གི་བསྒྲུབ་བྱའི་ཆོས་ཡིན་ཡང་། དེ་སྒྲུབ་ཀྱི་བསྒྲུབ་བྱའི་ཆོས་མ་ཡིན་ཏེ། དེ་འདྲའི་
བཅད་ཤེས་ཚད་མས་མ་དམིགས་པ་དེ་བསྒྲུབ་བྱའི་ཆོས་བྱས་པའི་དོན་སྒྲུབ་ཀྱི་རྟགས་ཡང་དག་ཀྱང་ཡོད་
ལ༑ དེ་དེ་སྒྲུབ་ཀྱི་རྟགས་ཡང་དག་ཡིན་པས་དེ་སྒྲུབ་ཀྱི་བསྒྲུབ་བྱའི་ཆོས་སུ་མི་རུང་བའི་ཕྱིར་རོ།
གསུམ་པ་རྩོད་སྤོང་ལ་ཁོ་ན་རེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་ང་ཟག་ཤ་
ཟ་བསྐལ་དོན་དུ་སོང་བའི་གང་ཟག་ཡིན་པར་ཐལ། ཤ་ཟ་བསྐལ་དོན་ཏུ་སོང་བའི་གངཟག་གི་མཚན་
གཞི་ཡོད་པའི་ཕྱིར། འདོད་ན། མདུན་གྱི་བ་ཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་ཡིན་ན་ཤ་
ཟ་བསྐལ་དོན་གྱི་གང་ཟག་ཡིན་དགོས་པར་ཐལ། འདོད་པའི་ཕྱིར་ན་མ་ཁྱབ། འདོད་ན། མདུན་གྱི་ལན་
འདེབས་པ་པོ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས།འདོད་མི་ནུས་ཏེ། ཤ་ཟ་ཡོད་པར་ངེས་
པའི་གང་ཟག་ཡིན་པའི་ཕྱིར། འཁོར་གསུམ། དེ་ལ་ཁོ་ན་རེ། གཞི་འདིར་ཆོས་ཅན། ཤ་ཟ་བསྐལ་དོན་
དུ་སོང་བའི་གང་ཟག་ཡིན་ན་ཤ་ཟ་བསྐལ་དོན་དུ་སོང་བའི་གང་ཟག་ཡིན་དགོས་པར་ཐལ། བདག་མེད་
ཡིན་པའི་ཕྱིར་ན་མ་ཁྱབ་སྟེ། སྦྱོར་ལུགས་སྐྱོན་ཅན་ཡིན་པའི་ཕྱིར། ཁོ་རང་ལ་རྒྱ་གར་རྡོ་རྗེ་གདན་ཡོང་
ན་རྒྱ་གར་རྡོ་རྗེ་གདན་ཡོད་པས་ཁྱབ་ན། རྒྱ་གར་རྡོ་རྗེ་གདན་མེད་ན་རྒྱ་གར་རྡོ་རྗེ་གདན་མེད་པས་ཁྱབ་
པར་ཐལ། བདག་མེད་ཡིན་པའི་ཕྱིར། འདོད་ན། མདུན་གྱི་གཞི་འདིར་ཆོས་ཅན། དེར་ཐལ དེའི་
ཕྱིར༑ འཁོར་གསུམ་ཁས། འདོད་ན། ཤེས་བྱ་ཆོས་ཅན། རྒྱ་གར་རྡོ་རྗེ་གདན་མེད་པར་ཐལ། མདུན་གྱི་

ལེའུ་དང་པོའོ་མཐའ་དཔྱོད། 168 མ་དམིགས་པའི་རྟགས་ཡང་དག
གཞི་འདིར་རྒྱ་གར་རྡོ་རྗེ་གདན་མེད་པའི་ཕྱིར། འཁོར་གསུམ་ཁས། ཡང་ཁོ་ན་རེ། མདུན་གྱི་གཞི་
འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ངེས་པའི་བཅད་ཤེས་མེད་པར་སྒྲུབ་པའི་
དགག་བྱའི་ཆོས་སུ་བཏགས་པའི་དོན་ཡིན་ན། དེའི་རྟགས་ཀྱིས་དེ་སྒྲབ་ལ་ཕྱོགས་ཆོས་ཅན་དུ་སོང་བའི་
གང་ཟག་ལ་སྣང་མི་རུང་བས་ཁྱབ་པར་ཐལ། དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་དེ་སྒྲུབ་
ལ་ཕྱོགས་ཆོས་ཅན་དུ་སོང་བའི་ཕྱི་རྒོལ་ལ་སྣང་མི་རུང་བ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་
སྒྲུབ་ཀྱི་རྒོལ་བས་འདོད་པའི་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་དུ་གྱུར་པའི་ཤ་ཟ་དེ་དེ་
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་སྣང་མི་རུང་བ་ཡིན་པའི་ཕྱིར། རྩ་བར་འདོད་ན། དེ་
འདྲའི་གང་ཟག་གི་རྒྱུད་ལ་ཤ་ཟ་ངེས་པའི་བཅད་ཤེས་ཡོད་པ་ཆོས་ཅན། དེ་སྒྲུབ་ཀྱི་ཕྱོགས་ཆོས་ཅན་དུ་
སོང་བའི་ཕྱི་རྒོལ་ལ་སྣང་རུང་མ་ཡིན་པར་ཐལ། དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡིན་
པའི་ཕྱིར། འཁོར་གསུམ། ཡང་ཁོ་ན་རེ། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ངེས་
པའི་བཅད་ཤེས་འཇུག་པ་མེད་པར་སྒྲུབ་པའི་རྟགས་ཡང་དག་ཡོད་པར་ཐལ། ཚད་མ་རྣམས་ནི་མི་འཇུག་
པ༑ ༑ཞེས་གསུངས་པའི་ཕྱིར་ན་མ་ཁྱབ། གང་ཟག་དེའི་རྒྱུད་ལ་རྣམ་མཁྱེན་འཇུག་པ་མེད་པར་
ཐལ༑ གང་ཟག་དེའི་རྒྱུད་ལ་ཤ་ཟ་ངེས་པའི་བཅད་ཤེས་ཙམ་ཡང་འཇུག་པ་མེད་པའི་ཕྱིར། འཁོར་
གསུམ། ཡང་ཁོ་ན་རེ། དོན་དེ་གང་ཟག་དེ་ལ་བསྐལ་དོན་ཡིན་ན་ལུང་དང་དངོས་སྟོབས་གང་ལའང་
བརྟེན་ནས་དོན་དེ་ལ་ངེས་པ་སྐྱེད་མི་ནུས་པས་ཁྱབ་པར་ཐལ། དེ་སྒྲུབ་ཀྱི་མི་སྣང་བ་མ་དམིགས་པའི་
རྟགས་ཀྱིས་ཕྱོགས་ཆོས་ཅན་དུ་སོང་བའི་ཕྱི་རྒོལ་ལ་མངོན་སུམ་དང་སྒྲུབ་རྟགས་ཀྱི་དངོས་སྟོབས་རྗེས་
དཔག་དང་ལུང་གསུམ་གྱི་ངེས་པ་མི་འཇུག་པའི་ཕྱིར་ན་མ་ཁྱབ། རྟགས་གྲུབ་སྟེ། འདི་ཉིད་
ལས༑ བསྟན་བཅོས་སྐབས་དང་འབྲེལ་མེད་དང༌། །དོན་རྣམས་དབང་པོ་ལས་འདས་པ། །རྟགས་མེད་
པ་ཅན་དེ་རྣམས་ནི། །མི་དམིགས་ཕྱིར་ན་ཇི་ལྟར་མེད། །ཅེས་གསུངས་པའི་ཕྱིར། རྩ་བར་འདོད་
ན། རྒྱང་ཕན་ལ་ཐར་པ་དང་ཐམས་ཅད་མཁྱེན་པ་ལུང་དང་དངོས་སྟོབས་ལ་བརྟེན་ནས་སྒྲུབ་ནུས་ཀྱི་རྒྱན་

ལེའུ་དང་པོའོ་མཐའ་དཔྱོད 169
མ་དམིགས་པའི་རྟགས་ཡང་དག
དྲུག་སོགས་མེད་པར་ཐལ། དེ་ལ་ཐར་བ་དང་ཐམས་ཅད་མཁྱེན་པ་བསྐལ་དོན་ཡིན་པའི་ཕྱིར། འདོད་མི་
ནུས་ཏེ། རྒྱན་དྲུག་གིས་ལུང་མི་འདྲེན་ཡང་ལུང་བཤད་པའི་རིགས་པ་ཡང་དག་གིས་མེད་ལྟ་ལེགས་པར་
བཟློག་ནུས་པའི་ཕྱིར། དེར་ཐལ། ཐར་པ་དང་ཐམས་ཅད་མཁྱེན་པ་དངོས་སྟོབས་རྗེས་དཔག་གི་ཡུལ་
ཡིན་པའི་ཕྱིར། འདི་ཉིད་ལས། གཙོ་བོའི་དོན་ལ་མི་སླུའི་ཕྱིར། །ཞེས་སོགས་གསུངས་པའི་ཕྱིར།
གཉིས་པ་སྣང་རུང་མ་དམིགས་པའི་གཏན་ཚིགས་བཤད་པ་ལ། མདོར་བསྟན་པ་དང་། རྩ་བའི་
སྒོ་ནས་བཞིར་དབྱེ་བ་དང༌། འགལ་འབྲས་དམིགས་པའི་རྩོད་སྤོང་གསུམ་ལས། དང་པོ་འཆད་
པར༑ གཏན་ཚིགས་བྱེ་བྲག་ལ་ལྟོས་ནས། །འགའ་ཞིག་མེད་ཤེས་འབྲས་བུ་ཅན། །ཞེས་བྱུང་། གཉིས་
པ་འཆད་པར། འགལ་དང་འབྲས་བུ་དག་གྲུབ་དང་། །རྒྱུ་དང་ངོ་བོ་ལྟར་རུང་བའི། །བདག་ཉིད་དང་ནི་
མ་གྲུབ་པ། །མེད་དོན་ཅན་མི་དམིགས་རྣམས་བཞི། །ཞེས་བྱུང་། གསུམ་པ་འཆད་པར། དེ་དང་འགལ་
བ་ཡིན་ནི་རྒྱུ། །ཞེས་པ་ནས། འགལ་འབྲས་ལ་ཡང་ཡུལ་དང་ནི། །དུས་ལ་སོགས་ལ་ལྟོས་བར་
འདོད། །གཞན་དུ་འཁྲུལ་འགྱུར་མི་གྲང་བ། །སྒྲུབ་པ་ལ་ནི་ཐལ་བ་བཞིན། །ཞེས་བྱུང་།
འདི་དག་ལ་འཕྲོས་ཚུལ། གཞུང་དོན་ཡན་ལག་དང་བཅས་པ་དང་། མཐའ་དཔྱད་པ་གཉིས་
ལས༑ དང་པོ་ནི ཉི་ཁྲི་སོགས་མདོ་ཆེ་ཆུང་དུ་མས། དགེ་སློང་དག་ངའམ་ང་འདྲ་བས་གང་ཟག་གིས་
ཚོད་བཟུང་གི་ཞེས་དང༌། ཡེ་ཤེས་སྣང་བའི་རྒྱན་ལས། སངས་རྒྱས་རྣམས་ཀྱིས་ནམ་དུ་ཡང་། །གཏན་
དུ་ཆོས་རྣམས་ཐམས་ཅད་དང༌། །སེམས་མ་བརྙེས་ཤིང་ཆོས་མཁྱེན་པ། །དམིགས་མི་མངའ་ལ་ཕྱག་
འཚལ་བསྟོད། །ཅེས་དང༌། དཀོན་བརྩེགས་ལས། འོད་སྲུང་ཡོངས་སུ་བཙལ་ན་མི་དམིགས་སོ།
གང་མི་དམིགས་པ་དེ་ནི་ཉེ་བར་མི་དམིགས་སོ། །གང་ཉེ་བར་མི་དམིགས་པ་དེ་ནི་འདས་པ་མ་ཡིན། མ་
འོངས་པ་མ་ཡིན། ད་ལྟར་བྱུང་བ་མ་ཡིན་ནོ། །ཞེས་སོགས་ཀྱིས་སྣང་རུང་མ་དམིགས་པ་བཤད་པ་
ལྟར༑ དཔེའི་སྣང་རུང་མ་དམིགས་པ་མེ་དུ་ལྟ་བུར་སྦྱར་ནས་ངོ་བོ་དང་དབྱེ་བ་དང་དེའི་གཏན་ཚིགས་
དུས་སོགས་འཆད་པ་ལ་དྲངས་མ་ཐག་པའི་གཞུང་གསུམ་བྱུང༌། དགག་རྟགས་འདིས་དགག་བྱ་མེང་

ལེའུ་དང་པོའོ་མཐའ་དཔྱོད། 170 མ་དམིགས་པའི་རྟགས་ཡང་དག
ངེས་སུ་ཚད་མར་འགྱུར་ཚུལ་འཆད་པར། རྟགས་ཀྱི་ཕུལ་བྱུང་ཡོད་པ་ཅན། །སོགས་ཚིགས་བཅད་
གཅིག་བྱུང༌། དེའི་ངེས་ཚུལ་ལ་དུ་མ་ཡོད་པ་ལས། རྒྱུ་མ་དམིགས་པའི་ངེས་ཚུལ་འཆད་པར། རྒྱུ་མི་
ཤེས་ན་འབྲས་བུ་ནི། །མེད་པ་ཉིད་དུ་སྒྲུབ་པར་བྱེད། །ཅེས་བྱུང་། དེའི་རང་བཞིན་མ་དམིགས་པའི་ངེས་
ཚུལ་འཆད་པར། དོན་གྱི་རང་བཞིན་རྟགས་ཅན་ལ། །རང་བཞིན་མི་དམིགས་པ་ཡང་ཡིན། །ཞེས་
བྱུང་༑ དེའི་རྒྱུ་དང་ཁྱབ་བྱེད་མ་དམིགས་པའི་རྟོགས་ཚུལ་འཆད་པར། གལ་ཏེ་གཏན་ཚིགས་འགའ་
ཞིག་གིས། །དེ་མེད་པར་ནི་རྟོགས་པར་འགྱུར། །ཞེས་བྱུང༌། རང་བཞིན་མི་དམིགས་པར་དེ་དག་
བསྡུས་ནས་དེ་དག་གི་རྟགས་ཀྱི་འཇུག་དུས་འཆད་པ་ལ། སྣང་རུང་མཐོང་བ་མེད་པའི་རྒྱུ། །མི་སྲིད་
པར་ནི་གྱུར་པ་ན། །སྣང་རུང་དངོས་པོ་མ་དམིགས་པའི། །དངོས་པོ་མེད་པ་རྟོགས་པར་འགྱུར། །ཞེས་
བྱུང་༑ སྔར་བཤད་པའི་འགལ་ཟླ་དམིགས་པའི་ངེས་ཚུལ་འཆད་པར། འགལ་བའི་དངོས་པོ་ཡོད་ན་
ཡང་༑ །དེ་ཡོད་པ་ལ་གནོད་བྱེད་ཕྱིར། །དེ་དང་འགལ་བ་དམིགས་པ་ནི། །མེད་པ་ཉིད་དུ་ངེས་པར་
འགྱུར། །ཞེས་གསུངས་པའི་ཕྱིར།
གཉིས་པ་མཐའ་དཔྱད་དགག་བ ད་བཀོད་ན། དང་པོ་ནི། སྣང་རུང་
མ་དམིགས་པའི་དབྱེ་བ་དང་། འཇུག་དུས་དང་དགག་བྱ། སྦྱར་བའི་ཁྱད་པར་བཞི་ལས། དང་པོ་དབྱེ་
བ་གཉིས་དང༌། གསུམ་དང་། བརྒྱད་དང༌། བཅུ་དང་། བཅུ་གཅིག་རྣམ་འགྲེལ་ངེས་རིགས་ཐིགས་
གསུམ་ལས་བཤད། གྲུབ་ཆེན་ཛེ་ཏཱ་རིས་བཅུ་དྲུག་བཤད་པ་ལྟར་ཐར་པ་འབྱུང་གནས་སྦས་པས་ཀྱང་
བཤད་ཅིང༌། དེ་དང་མཐུན་པར་མཁས་པ་གཙང་ནག་པ་བརྩོན་འགྲུས་སེང་གེས་ཀྱང་མཛད་དོ། །ཆོས་
མཆོག་དང༌། བྲམ་ཟེའི་རྗེས་སུ་འབྲང་ཡང་དེ་དག་གིས་མ་བཤད་པའི་བཅུ་དྲུག་གི་སྟེང་དུ། རྒྱུ་ནུས་པ་
ཐོགས་མེད་ཀྱིས་དགག་བྱ་གྲང་རེག་སོགས་བཞི་འགོག་པ་བཞི་བསྣན་ཏེ་ཉི་ཤུ་ཁ་ཆེ་ཛྙཱ་ན་ཤྲིས་བཤད་
དེ༑ འདི་བཞི་རྒྱུ་རྟགས་བཞིར་སྣང་ངོ་། །རྒྱུ་ནུས་པ་ཐོགས་མེད་ཀྱིས་དགག་བྱ་འབྲས་བུ་གྲང་རེག་སྐོར་
བཞི་འགོག་པ་མི་འཐད་པར་ཐལ། མེའི་རྒྱུའི་རྟགས་ཀྱིས་མེའི་འགལ་ཟླའི་འབྲས་བུ་དགག་བྱར་བྱས་

ལེའུ་དང་པོའོ་མཐའ་དཔྱོད། . 171 མ་དམིགས་པའི་རྟགས་ཡང་དག
ནས་འགོག་པ་ནི་ཆོས་ཀྱི་གྲགས་པས་དོར་བའི་ངན་སྐྱུགས་ལྟ་བུའི་རིགས་ལམ་ངན་པ་ཡིན་པའི་
ཕྱིར། དེར་ཐལ། འགལ་འབྲས་དམིགས་པས་འགལ་རྒྱུ་འགོག་ཐུབ་ཀྱང་། འགལ་རྒྱུ་ཙམ་གྱིས་འགལ་
འབྲས་འགོག་པ་འཁྲུལ་པ་ཆེ་ཤོས་ཡིན་པའི་ཕྱིར། དེར་ཐལ། རྣམ་ངེས་ལས། གལ་ཏེ་འབྲས་བུ་
དམིགས་པས་ཀྱང་མེད་པ་འགྲུབ་ན། དེའི་རྒྱུ་དམིགས་པས་ཅི་སྟེ་མི་འགྲུབ་ཅེ་ན། མ་ཡིན་ཏེ་འཁྲུལ་བའི་
ཕྱིར་ཏེ། དཔེར་ན། གྲང་བའི་རེག་པ་མེད་དེ། ཤིང་ཡོད་པའི་ཕྱིར། ཞེས་དང༌། འཐད་ལྡན་ལས། དེ་
ལྟར་ནི་མ་ཡིན་ཏེ། རྒྱུ་དེ་ནི་འཁྲུལ་བའི་ཕྱིར་རོ། །ཞེས་གསུངས་པའི་ཕྱིར། ཛྙཱ་ན་ཤྲི་འདིའི་རྗེས་སུ་
འབྲང་ལ་དེ་ལྟར་བཤད་པ་འགལ་ལོ། །བྱས་པ་ལ་ཁོ་ན་རེ། རྒྱུ་ནུས་པ་ཐོགས་མེད་འགོད་ཀྱི་རྒྱུ་ཙམ་མི་
འགོད་པས་སྐྱོན་མེད་ཟེར་ན། མ་བརྟགས་ཉམས་དགའ་བའི་ཚིག་སྤྱི་ཡིན་ཏེ། མེའི་རྒྱུ་ནུས་པ་ཐོགས་
མེད་ཆོས་ཅན། ཁྱོད་ཀྱིས་རང་འབྲས་མེ་སྐྱེད་པ་ལ་གེགས་མེད་པར་ཐལ། ཁྱོད་མེའི་དངོས་རྒྱུའམ་རྒྱུ་
ནུས་པ་ཐོགས་མེད་ཡིན་པའི་ཕྱིར། ཁྱབ་སྟེ། འདི་ཉིད་ལས། མ་ངེས་པ་ནི་ཉིད་ཡིན་ཏེ། །གེགས་བྱེད་
པ་དག་སྲིད་ཕྱིར་རོ། །ཞེས་པ་རྩ་འགྲེལ་གྱི་དོན་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་མེའི་རྒྱུ་
སྐད་ཅིག་ཐ་མ་ཡིན་པར་ཐལ། ཁྱོད་རང་འབྲས་མེ་སྐྱེད་པ་ལ་བར་ཆད་མེད་པའི་མེའི་རྒྱུ་ཡིན་པའི་
ཕྱིར། རྟགས་ཁས། འཁོར་གསུམ། ཁྱབ་པར་ཐལ། མེའི་རྒྱུའི་སྐད་ཅིག་ཐ་མའི་བར་དུ་མེ་སྐྱེད་པ་ལ་
གེགས་བྱེད་པ་སྲིད་ལ། སྐད་ཅིག་ཐ་མས་དེ་སྐྱེད་པ་ལ་གེགས་མེད་པའི་ཁྱད་པར་འཐད་པའི་ཕྱིར རྣམ་
ངེས་ལས༑ མཐའི་སྐད་ཅིག་གི་བར་དུ་སྐྱེ་བ་ལ་གེགས་སྲིད་ཀྱི། མཐའི་སྐད་ཅིག་ལ་ནི་གེགས་མེད་
པས༑ ཞེས་དང་། འཐད་ལྡན་ལས་ཀྱང་། འདི་ལ་རྒྱུའི་རྒྱུན་གྱི་མཐའི་སྐད་ཅིག་ལས་སྔོན་རོལ་གྱི་སྐད་
ཅིག་གང་ཡིན་པ་དེ་དག་ལ་ནི་འབྲས་བུ་སྐྱེ་བ་ལ་གེགས་བྱེད་པ་སྲིད་དེ། དེས་ན་དེ་དག་ལས་འབྲས་བུ་
རྗེས་སུ་མི་དཔོག་གོ །ཞེས་དང༌། རྣམ་ངེས་ཊིཀ་ཆེན་ལས། དངོས་རྒྱུའི་མཐའི་སྐད་ཅིག་གི་བར་དུ་ནི་
འབྲས་བུ་སྐྱེ་བ་ལ་གེགས་སྲིད་ཀྱི་ཞེས་གསུངས་པའི་ཕྱིར། གོང་དུ་འདོད་ན། དེ་ཆོས་ཅན། ཁྱོད་ཀྱི་
རྟགས་ཀྱིས་མེ་སྒྲུབ་པའི་སྒོ་ནས་གྲང་རེག་མེད་པར་རྟོགས་ནུས་མ་ཡིན་བར་ཐལ། ཁྱོད་ལ་དུས་མཐའི་

ལེའུ་དང་པོའོ་མཐའ་དཔྱོད། ། 172 མ་དམིགས་པའི་རྟགས་ཡང་དག
སྐད་ཅིག་གཅིག་ལས་མེད། དུས་མཐའི་སྐད་ཅིག་གཅིག་གི་ཡུན་ལ་དེ་སྒྲུབ་ཀྱི་ཕྱོགས་ཆོས་སོགས་མི་
འགྲུབ་པའི་ཕྱིར། དེར་ཐལ། དེ་དེ་སྒྲུབ་ཀྱི་རྟགས་ཡང་དག་ཡིན་ན་སྐད་ཅིག་དང་བོ་ལ་རྟགས་མཐོང་བ་
ལས་སྐད་ཅིག་གཉིས་པར་རྟགས་ཆོས་ཀྱི་འབྲེལ་བ་དྲན་པ་ལ་ལྟོས་ནས་སྐད་ཅིག་གསུམ་པར་རྗེས་སུ་
དཔག་བྱ་རྟོགས་དགོས་པའི་ཕྱིར། ཁྱབ་སྟེ། དེའི་སྔོན་དུ་འབྲས་བུ་མེ་མངོན་སུམ་གྱིས་གྲུབ་པའི་
ཕྱིར༑ རྣམ་ངེས་ལས། རྟགས་དེ་མཐོང་བ་ལས་འབྲེལ་བ་ལ་ལྟོས་ཏེ་རྗེས་སུ་དཔག་པར་བྱ་བ་རྟོགས་པ་
ན་མཐའི་སྐད་ཅིག་མ་ལ་བར་ཆད་མེད་པའི་ཕྱིར། དེའི་སྔོན་རོལ་ཏུ་འབྲས་བུ་སྐྱེས་པ་ཉིད་མངོན་སུམ་དུ་
འགྱུར་རོ། །ཞེས་གསུངས་པའི་ཕྱིར། གལ་ཏེ་དངོས་རྒྱུ་མ་ཡིན་པའི་མེའི་རྒྱུ་ནུས་པ་ཐོགས་མེད་གཅིག་
འདོད་ཟེར་ན་ཐེ་ཚོམ་ཅན་དང་སྒྲུབ་བྱེད་བསྒྲུབ་བྱ་དང་མཚུངས་པར་འགྱུར་ཏེ། རྒྱུན་བརྟན་མི་བརྟན་
དཔྱད་པས་སོ། །འོ་ན། རྒྱུ་འགལ་དམིགས་བཤད་པ་མ་ཡིན་ནམ་ཞེ་ན། དགག་བྱ་དེ་དང་འགལ་བའི་
མེའི་རྒྱུ་ཙམ་གྱིས་འགོག་མི་ནུས་ཀྱང་དགག་བྱའི་རྒྱུ་དང་འགལ་བས་འགོག་ནུས་པར་ཐལ། གྲང་འབྲས་
སྤུ་ལོང་ཀྱི་རྒྱུ་གྲང་རེག་དང་འགལ་བའི་མེ་སྟོབས་ཆེན་པོའི་རྟགས་ཀྱིས་རང་གི་གཞིར་གྲང་འབྲས་སྤུ་
ལོང་མེད་པར་སྒྲུབ་ཐུབ་པའི་ཕྱིར། རྣམ་ངེས་ལས། རྒྱུ་མཚན་འགལ་ན་ནི་གོ་བར་བྱེད་པ་ཁོ་ན་ཡིན་
ཏེ༑ དཔེར་ན། འདི་ན་སྤུ་ལོང་ཞེས་བྱེད་པ་ལ་སོགས་པའི་བྱེ་བྲག་དག་མེད་དེ། གདུང་བར་བྱེད་པའི་བྱེ་
བྲག་ཉེ་བའི་ཕྱིར་རོ་ཞེས་གསུངས་པའི་ཕྱིར། དེས་ན་སྤོས་མེ་ལྟ་བུའི་མེ་ཙམ་གྱིས་གྲང་འབྲས་སྤུ་ལོང་མི་
ཁེགས་པས་གདུང་བྱེད་ཅེས་པ་ཚ་བ་དང་བྱེ་བྲག་ཅེས་པ་ཁྱད་པར་ཅན་ཞེས་པའི་དོན་ཡིན་ནོ། །རིགས་པ་
འདིས་སྔར་བཤད་པ་ལྟར་གྱི་དགག་རྟགས་ཉི་ཤུ་ཁེགས། མཁས་པ་རྟོག་གེའི་ཁྱུ་རྒྱན་བརྩོན་སེང་ཆེན་
པོས་བཅུ་དྲུག་འབྱེད་པ་ཡང་སྡེ་བདུན་གྱི་དགོངས་པ་མ་ཡིན་པར་ཐལ། ཁྱབ་བྱ་དམིགས་པ་བཞི་པོ་ཟུར་
དུ་འབྱེད་པའི་དགག་བྱའི་ཁྱད་པར་དང་འཇུག་དུས་གང་གི་ཡང་དོན་ཟུར་བ་དགག་རྟགས་བཅུ་གཅིག་ཏུ་
མ་འདུས་པ་མེད་པའི་ཕྱིར། དེར་ཐལ། དགག་བྱའི་སྒོ་ནས་མེད་པ་གང་ཞིག དགག་རྟགས་འཇུག་དུས་
སྒོ་ནས་ཀྱང་མ་ཡིན་པའི་ཕྱིར། དང་པོ་གྲུབ་སྟེ། གྲུབ་ཆེན་ཛེ་ཏཱ་རིས་བྱིས་པ་འཇུག་པའི་རྟོག་གེ་

ལེའུ་དང་པོའོ་མཐའ་དཔྱོད 315 173
མ་དམིགས་པའི་རྟགས་ཡང་དག
ལས༑ རང་བཞིན་འགལ་བའི་ཁྱབ་པ་དམིགས་པ་ནི་དཔེར་ན། འདི་ན་མེ་མེད་དེ། བ་མོའི་རེག་པ་ཡོང་
པའི་ཕྱིར། ཞེས་བྱ་བ་ལྟ་བུ་སྟེ་ཞེས་བཅུ་གསུམ་པར་བྱས་པ་དང༌། བཅོ་ལྔ་པ་རྒྱུ་འགལ་བའི་ཁྱབ་པ་
དམིགས་པ་ལ་ཡང་སྦྱོར་བ་དེ་ཁོ་ན་བཀོད་ནས་དེའི་དོན་བཤད་ཅིང་ཚང་བ་ལྟར་འདི་རྒྱུ་དང་ལ་བའི་
འབྲས་བུ་དམིགས་པ་དང་གསུམ་ག་ཡིན་པའི་ཕྱིར། དེས་ན་གྲུབ་ཆེན་དེས་དེ་ལྟར་བཤད་པ་ནི་གོ་དོན་སོ་
སོར་ཤེས་པའི་ཆེད་ཙམ་ཡིན་པའི་ཕྱིར། རྟགས་གཉིས་པ་གྲུབ་སྟེ དེ་གཉིས་སྦྱོར་བ་གཅིག་གི་དོན་ཅན་
ཡིན་པའི་ཕྱིར། ཡང་ཁྱེད་རང་གི་ཙནྡན་གྱི་མེས་གྲང་རེག་སྐོར་བཞི་འགོག་པའི་ཁྱབ་བྱེད་དམིགས་པ་
འཇོག་པ་སྔ་མ་དག་ལས་ཟུར་དུ་འདོད་པ་ཡང་མི་འཐད་པར་ཐལ། སྔ་མའི་སྐྱོན་ལྷག་མ་མེད་པ་འོངས་
པའི་ཕྱིར་དང་། དེ་ལྟར་ན་ཤུག་པའི་མེའི་བཞི་དང་ཨ་ཀ་རུའི་མེའི་བཞི། ལྕི་བའི་མེའི་བཞི། རྩྭའི་མེའི་
བཞི་སོགས་གྲངས་ཐུག་མེད་དུ་འགྱུར་བས་གྲངས་ངེས་གང་ཡང་མི་འཐད་པའི་རྟོག་བཏགས་སུ་འགྱུར་
བའི་ཕྱིར། རྣམ་ངེས་ཊི ཀ་ཆེན་ལས། ལྷན་ཅིག་མི་གནས་འགལ་ལ་བརྟེན་པའི་དགག་རྟགས་བཅུ་པོ་འདི་
ལས་མང་བར་འདོད་པ་ནི་རྟོགས་པས་སྒྲོ་བཏགས་པ་འབའ་ཞིག་གོ་ཞེས་གསུངས་པའི་ཕྱིར། འདི་ནི་
དགག་བྱ་དང་དགག་རྟགས་འཇུག་ཚུལ་སྒོ་ནས་ལྷན་ཅིག་མི་གནས་འགལ་གྱི་གྲངས་ངེས་ཡིན་ནོ།
ཡང་ཁ་ཅིག་ན་རེ། དགག་རྟགས་ལ་བཅུ་ལས་མང་བ་རྣམ་བཤད་དང་འགལ་ཟེར། ལ་ལ་ལྷན་ཅིག་མི་
གནས་འགལ་ལ་བཅུ་ལས་མང་བ་རྣམ་བཤད་གཉིས་དང་འགལ་ཞིང་དགག་རྟགས་ལ་ལྷན་ཅིག་མི་
གནས་འགལ་བཅུ་དང་ཕན་ཚུན་སྤངས་འགལ་གཅིག་དང་བཅུ་གཅིག་ཡོད་ཀྱི་དགག་རྟགས་བཅུ་གཉིས་
དང་བཅུ་དྲུག་དག་མི་འཐད་ཟེར། དེ་ཡང་རྣམ་བཤད་ལས དེ་ལྟར་འགལ་དམིགས་དྲུག་དང་འབྲེལ་ཟླ་
མ་དམིགས་པ་བཞི་སྟེ། རྣམ་ངེས་ལས དེ་ལྟར་ན་མི་དམིགས་པ་འདི་ནི་སྦྱོར་བའི་བྱེ་བྲག་གིས་རྣམ་པ་
བཅུ་ཡིན་ནོ། །ཞེས་གསུངས་ཀྱི། དེ་ལས་གཞན་དུ་འདོད་པ་དག་བསྟན་བཅོས་ཀྱི་དགོངས་པར་མི་
སེམས་སོ་ཞེས་གསུངས་པའི་ཕྱིར་ཟེར། འདི་དག་གིས་དངོས་འགལ་ངོ་མི་ཤེས་པར་ཟད་དེ། དང་པོ་ལ་
འོ་ན། རྣམ་བཤད་ལུགས་ལ་མི་སྣང་བ་ལ་ཡུལ་དུས་ངོ་བོའི་བསྐལ་པ་ཅན་གྱི་དགག་རྟགས་གསུམ་

ལེའུ་དང་པོའོ་མཐའ་དཔྱོད 174 མ་དམིགས་པའི་རྟགས་ཡང་དག
དང་༑ སྣང་རུང་མ་དམིགས་པ་ལ་ལྷན་ཅིག་མི་གནས་འགལ་ལ་བརྟེན་པའི་འབྲེལ་ཟླ་མ་དམིགས་པ་བཞི་
དང་འགལ་ཟླ་དམིགས་པ་དྲུག་སྟེ་བཅུ་དང་ཕན་ཚུན་སྤངས་འགལ་ལ་བརྟེན་པ་གཅིག་སྟེ་བཅུ་བཞི་རྣམ་
ངེས་ཊི ཀ་ཆེན་འདི་གཉིས་ཀར་མ་བཤད་པར་ཐལ། དགག་རྟགས་བཅུ་ལས་མང་བ་བསྟན་བཅོས་ཀྱི་
དགོངས་པ་མ་ཡིན་པའི་ཕྱིར། རྟགས་ཁས། འཁོར་གསུམ། འདོད་ན། རྣམ་ངེས་རྩ་འགྲེལ་གྱི་ཚིག་
ཟིན་དང་དར་ཊི ཀ་ཀུན་གྱི་དངོས་ཟིན་དང་རྒྱབ་འགལ་སྨྲ་རིགས་པར་ཐལ། རྣམ་ངེས་ལས། ཡུལ་དང་
དུས་ཀྱི་བསྐལ་པས་ན་བསྐལ་པ་རྣམ་པ་གསུམ་སྟེ་ཞེས་དང༌། དེའི་དར་ཊིཀ་ལས། དང་པོ་ནི་བསྐལ་
བའི་དོན་ནི་རྣམ་པ་གསུམ་སྟེ་ཞེས་དང༌། རྣམ་ངེས་ཀྱིས། དེ་ལྟར་ན་མ་དམིགས་པ་འདི་ནི་སྦྱོར་བའི་བྱེ་
བྲག་གིས་རྣམ་པ་བཅུ་ཡིན་ནོ། །ཞེས་དང༌། དར་ཊིཀ་ལས། ལྷན་ཅིག་མི་གནས་འགལ་ལ་བརྟེན་པའི་
དགག་རྟགས་བཅུ་པོ་འདི་ཞེས་གསུངས་པའི་ཕྱིར། གཞན་ཡང༌། དམ་བཅའ་སྔ་ཕྱི་གཉིས་ཆར་
ལ༑ རྣམ་བཤད་ལས། དེ་ལས་གཞན་དུ་འདོད་པ་ཞེས་པས་ལྷན་ཅིག་མི་གནས་འགལ་ལ་བརྟེན་པའི་
དགག་རྟགས་ལ་བཅུ་པོ་དེར་མ་འདུས་པའི་ལྷན་ཅིག་མི་གནས་འགལ་ལ་བརྟེན་པའི་དགག་རྟགས་ཁྱབ་
བྱ་འགལ་བ་སོགས་མེད་ཅེས་བཤད་པ་མ་ཡིན་པར་ཐལ། དེ་དགག་རྟགས་སྤྱིའི་གྲངས་ངེས་ལ་སྦྱོར་
རིགས་པའི་ཕྱིར། འདོད་ན། གྲང་རེག་གཅིག་པུ་འགོག་པ་ལ་ཡང་ལྷན་ཅིག་མི་གནས་འགལ་ལ་བརྟེན་
པའི་འགལ་དམིགས་བཅུ་གཉིས་འཇོག་མི་རིགས་པར་ཐལ། འདོད་པའི་ཕྱིར། འཁོར་གསུམ། བླུན་པོ་
སྨྲ་བ་ཉུང་ན་མཛེས་སོ། །འདོད་ན། རྣམ་བཤད་ལས དེ་དག་ཀྱང་སྦྱོར་བའི་བྱེ་བྲག་གིས་ཐ་དད་དུ་དབྱེ་
བ་ཙམ་ཡིན་གྱི་སྦྱར་བ་བྱ་བ་སོ་སོར་ངེས་པའི་དབང་གིས་མ་ཡིན་ཏེ། གྲང་རེག་གཅིག་པུ་འགོག་པ་ལ་
ཡང་དུ་མར་དབྱེར་རུང་ངོ་ཞེས་དང༌། སྡེ་བདུན་རྒྱན་ལས། དབྱེ་ན་འགལ་བའི་རང་བཞིན་དམིགས་པ་
བཞི་རྣམས་སོ། །དང་པོ་བཞི་ནི་ཞེས་སོགས་ཀྱིས་གྲང་རེག་གཅིག་པུ་འགོག་པ་ལ་སྦྱར་བའི་བཅུ་གཉིས་
བཤད་པ་དག་མི་འཐད་པར་ཐལ་ལོ། །འདོད་པའི་ཕྱིར། གཞན་ཡང་། རིགས་ཐིགས་ལས། དེ་ནི་སྦྱོར་
བའི་བྱེ་བྲག་གིས་རྣམ་པ་བཅུ་གཅིག་སྟེ་ཞེས་གྲང་རེག་གཅིག་པུ་འགོག་པ་ལ་སྦྱར་ནས་འབྲེལ་ཟླ་མ་

175ལེའུ་དང་བོའོ་མཐའ་དཔྱོད། ༣ མ་དམིགས་པའི་རྟགས་ཡང་དག
དམིགས་པ་བཞི་དང་ལྷན་ཅིག་མི་གནས་ལ་བརྟེན་པའི་འགལ་དམིགས་དྲུག་བཤད་ཅིང་། མི་སྣང་བ་མ་
བགྲང་བར་ཕན་ཚུན་སྤངས་འགལ་ལ་བརྟེན་པའི་འགལ་དམིགས་གཅིག་བགྲང་བས་བཅུ་གཅིག་བཤད་
བ་མི་འཐད་པར་ཐལ། དགག་རྟགས་བཅུ་ལས་མང་མི་རུང་ང་ལྷན་ཅིག་མི་གནས་ལ་བརྟེན་པ་བཅུ་
ལས་མང་མི་རུང་བ་གཉིས་ཀ་ཡིན་པའི་ཕྱིར། རྟགས་དངོས། གཞན་ཡང་དགག་རྟགས་སམ་མ་
དམིགས་པའི་རྟགས་ཡང་དག་ཉེར་གཅིག་ཁས་ལེན་མི་རིགས་པར་ཐལ། མི་དམིགས་པའི་རྟགས་བཅུ་
ལས་མེད་པ་དེའི་ཕྱིར། འཁོར་གསུམ་ཁས། འདོད་ན། མི་སྣང་བ་མ་དམིགས་པ་གསུམ་དང་། སྣང་
རུང་མ་དམིགས་པ་ལ་ལྷན་ཅིག་མི་གནས་འགལ་ལ་བརྟེན་པའི་དབྱེ་བ་འབྲེལ་ཟླ་མ་དམིགས་པ་བཞི་དང་
འགལ་ཟླ་དམིགས་པ་བཅུ་གཉིས་དང་། ཕན་ཚུན་སྤངས་འགལ་ལ་བརྟེན་པ་གཉིས་དང་ཉེར་གཅིག་མི་
འདོད་པར་ཐལ། འདོད་པའི་ཕྱིར། འཁོར་གསུམ། འདོད་མི་ནུས་ཏེ། རེ་རེ་ནས་བསྒྲུབས་ཟིན་ཅིང་གོ་
དོན་སོགས་བཤད་པར་འགྱུར་བའི་ཕྱིར། བྱས་པ་ལ་ཁོ་ན་རེ། ཛྙཱ་ན་ཤྲི་ལྟར་མེའི་རྒྱུ་ནུས་པ་ཐོགས་མེད་
ཀྱིས་གྲང་རེག་སྐོར་བཞི་འགོག་པའི་འགལ་བའི་རྒྱུ་ཙམ་གྱི་རྟགས་བཞི་ཁས་ལེན་རིགས་པར་ཐལ། ཉེར་
ལྔར་འདོད་རུང་བ་ཞིག་ཡོད་པ་དེའི་ཕྱིར་ན་མ་ཁྱབ་སྟེ། ཁྱབ་བྱེད་དམིགས་པ་བཞིའི་ཁྱབ་བྱ་དམིགས་པ་
བཞི་ཡང་བགྲང་ཆོག་པའི་ཕྱིར། གཞན་ཡང་མཁས་གྲུབ་རྗེ་དང་རྗེ་དགེ་འདུན་གྲུབ་གཉིས་ཀས་ཀྱང་
དགག་རྟགས་སམ་མ་དམིགས་པའི་རྟགས་ཉེར་གཅིག་མི་བཞེད་པར་ཐལ། དེ་གཉིས་ཀས་ཀྱང་རྣམ་
འགྲེལ་ཊི ཀ་ཆེན་དང་སྤྱི་དོན་རིགས་རྒྱན་དུ་དགག་རྟགས་འཇུག་ཚུལ་བཅུར་དར་ཊིཀ་ལྟར་བཤད་པའི་
ཕྱིར༑ རྣམ་འགྲེལ་ཊིཀ་ཆེན་རིགས་པའི་རྒྱ་མཚོ་ལས། བསྒྲུབ་བྱ་དགག་པ་གོ་བར་བྱེད་པ་ལ། དགག་
བྱའི་ཆོས་སྐབས་ཀྱི་ཕྱི་རྒོལ་ལ་ཡོད་ཀྱང་སྣང་དུ་མི་རུང་བ་དང་། ཡོད་ན་སྣང་རུང་བ་གཉིས་སུ་ངེས་
པས་དེའི་ཕྱིར། དགག་རྟགས་ལ་མི་སྣང་བ་མ་དམིགས་པ་དང་། སྣང་རུང་མ་དམིགས་པའི་རྟགས་
གཉིས་སུ་ངེས་སོ། །ཞེས་པ་ནས། དེ་ལྟར་ན་འགལ་དམིགས་དྲུག་དང་འབྲེལ་ཟླ་མ་དམིགས་པ་བཞིར་
ངེས་པས་དེའི་ཕྱིར། རྣམ་ངེས་ལས། དེ་ལྟར་ན་མ་དམིགས་པ་འདི་ནི་སྦྱོར་བའི་བྱེ་བྲག་གིས་རྣམ་པ་བཅུ་

ལེའུ་དང་པོའོ་མཐའ་དཔྱོད 176 མ་དམིགས་པའི་རྟགས་ཡང་དག
ཡིན་ནོ་ཞེས་གསུངས་སོ། །ཞེས་དང་། སྤྱི་དོན་རིགས་རྒྱན་ལས། དགག་བྱའི་ཆོས་ཕྱི་རྒོལ་ཀྱི་མངོན་
སུམ་ལ་སྣང་དུ་རུང་བ་དང་མི་རུང་བ་གཉིས་སུ་ངེས་ལ། ཞེས་པ་ནས། དེ་ལྟར་ན་འབྲེལ་ཟླ་མ་དམིགས་
བའི་རྟགས་བཞི་འགལ་ཟླ་དམིགས་པའི་རྟགས་དྲུག་སྟེ་དགག་རྟགས་བཅུར་འགྱུར་བ་ཡིན་ནོ། །ཞེས་
གསུངས་པའི་ཕྱིར། དེས་ན་སྲས་མཆོག་གསུམ་གྱིས་མཐུན་པར་བཤད་པས་རྗེ་རིན་པོ་ཆེའི་བཞེད་པ་
འདི་ལ་ཅུང་ཟད་ཀྱང་མི་དཔྱོད་པར། བློས་བྱས་ཀྱི་དཔྱོད་པ་ལྟར་སྣང་འགལ་འདུའི་དྲི་མ་ཅན་ལ་དཔྱོད་པ་
དང་༑ གསུང་རབ་ཀྱི་གནད་ལ་ཅུང་ཟད་ཀྱང་མི་ཕན་པའི་ཚིག་འཁྲི་དང་ཟོལ་སྦྱོར་གྱིས་དལ་འབྱོར་དོན་
མེད་བྱེད་པ་ནི་རིན་པོ་ཆེའི་གླིང་ནས་མཆིང་བུ་ཁོ་ན་ཁྱེར་འོངས་པའི་རྣམ་ཐར་ཡིན་ནོ། །ཡང་ཁ་ཅིག་ན་
རེ༑ སྣང་རུང་མ་དམིགས་པའི་གཏན་ཚིགས་གཞན་ཐམས་ཅད་རང་བཞིན་མ་དམིགས་པ་ཡིན་བར་
ཐལ༑ དེ་གཞན་ཐམས་ཅད་རང་བཞིན་མ་དམིགས་པ་ཡིན་ཡང་སྦྱོར་བས་བཅུ་དྲུག་ཏུ་ཕྱེ་བའི་ཕྱིར་
ཏེ༑ རྟོག་གེ་སྐད་ལས། འབྲས་བུ་མི་དམིགས་པ་ལ་སོགས་པའི་སྦྱོར་བ་བཅོ་ལྔ་པོ་འདི་རྣམས་ཀྱང་རང་
བཞིན་མི་དམིགས་པའི་ངོ་བོ་ཉིད་ཁོ་ནར་རྟོགས་བར་བྱ་སྟེ་སྦྱོར་བའི་དབྱེ་བས་གཞན་དུ་ཕྱེའོ། །ཞེས་
གསུངས་པའི་ཕྱིར་ན། འོ་ན། རིགས་ཐིགས་ལས་གསུངས་བའི་འབྲས་བུ་མི་དམིགས་པ་སོགས་ལྷག་
མའི་དགག་རྟགས་བཅུ་པོ་དེ་བཅུ་གཅིག་གི་དང་པོ་རང་བཞིན་མ་དམིགས་པའི་ནང་དུ་བརྒྱུད་ནས་འདུ་
ཡང་རང་བཞིན་མ་དམིགས་པའི་རྟགས་དངོས་གནས་བ་མ་ཡིན་པའི་ཁྱད་པར་མི་འཐད་པར་ཐལ། དམ་
བཅའ་འཐད་བའི་ཕྱིར། འདོད་མི་ནུས་ཏེ། རིགས་ཐིགས་ལས། བརྒྱུད་པའི་སྒོ་ནས་འབྲས་བུ་མི་
དམིགས་པ་ལ་སོགས་པ་མི་དམིགས་པ་བཅུ་པོ་དེ་དག་ཐམས་ཅད་ནི་རང་བཞིན་མི་དམིགས་པའི་ནང་དུ་
འདུ་བར་འགྱུར་རོ་ཞེས་གསུངས་པའི་ཕྱིར་དང་། བརྒྱུད་པའི་སྒོ་ནས་ཞེས་པའི་རྣམ་བཅད་ཡོད་པའི་ཕྱིར་
དང་། དུལ་ལྷས་འགྲེལ་བ་སློབ་ཕན་ལས། འབྲས་བུ་མ་དམིགས་པ་ལ་སོགས་པ་དག་ལ་ནི་དོན་གཞན་
དགག་པ་ཡིན་ལ། རང་བཞིན་འགལ་བ་དམིགས་པ་ལ་སོགས་པ་ནི་དོན་གཞན་ཡོད་པ་མ་ཡིན་
ནམ། འོ་ན། ཇི་ལྟར་ན་དེའི་ནང་དུ་འདུ་ཞེ་ན། ཞེས་བ་ནས། གལ་ཏེ་དོན་གཞན་ཡོད་པ་དང་། དགག་

ལེའུ་དང་པོའོ་མཐའ་དཔྱོད། 177 མ་དམིགས་པའི་རྟགས་ཡང་དག
བ་དག་གིས་སྦྱོར་བ་ཐ་དད་དུ་གྱུར་བར་བརྒྱུད་ནས་འདིའི་ནང་དུ་འདུ་བར་དགོངས་ཀྱི་དངོས་སུ་ནི་མ་
ཡིན་ཏེ་ཞེས་སོགས་ཀྱིས། སོ་སོར་རང་བཞིན་མི་དམིགས་པར་འདུ་ཚུལ་བཤད་པས་དེར་ལྟོས། འདིར་
མདོར་བསྡུས་ན་དགག་རྟགས་་བཅུ་རང་བཞིན་མི་དམིགས་པར་བརྒྱུད་ནས་འདུས་ཚུལ་ཡོད་
དེ༑ རང་བཞིན་པ་པ་འབྲེལ་ཟླ་མི་དམིགས་པ་ཡིན་ལ་ཕྱི་མ་བདུན་འགལ་ཟླ་དམིགས་པ་ཡིན་
པས་དེར་དངོས་སུ་སྣང་རུང་མ་དམིགས་པ་བརྗོད་པར་མི་འདུ་ཡང་བརྒྱུད་ནས་འགལ་ཟླ་བརྗོད་པས་ཀྱང་
དགག་བྱ་སྣང་རུང་མ་དམིགས་པ་འཕེན་ཞིང་སྒྲུབ་པ་ཡིན་པའི་ཕྱིར་ཏེ། དཔེར་ན། མེ་མེད་དེ། བ་མོ་
ཡོད་པའི་ཕྱིར། ཞེས་པའི་རྟགས་ཀྱིས་མེ་མེད་དངོས་སུ་མི་བརྗོད་ཀྱང་འགལ་ཟླ་དངོས་སུ་བརྗོད་ནས་མེ་
མེད་པར་ཤུགས་ལ་སྒྲུབ་བ་བཞིན་ཡིན་པའི་ཕྱིར། རིགས་ཐིགས་ཀྱི་རྒྱ་ཆེར་འགྲེལ་དུ་ཆོས་མཆོག་
གིས། སྦྱོར་བ་དེ་དག་དངོས་སུ་སྣང་བ་མ་དམིགས་པ་བརྗོད་པ་མ་ཡིན་གྱི་སྣང་བ་མི་དམིགས་པ་ལ་མི་
འཁྲུལ་བ་གཉིས་ཀྱི་དོན་གཞན་ཡོད་པ་དང་དགག་པ་བརྗོད་བར་བྱའོ། །དེ་ལྟར་ན་ཟོ་ཆུན་བརྒྱུད་པའི་
ཚུལ་གྱིས་འདི་དག་རང་བཞིན་མི་དམིགས་པར་འདུས་པ་ཡིན་གྱི་དངོས་སུ་ནི་མ་ཡིན་ནོ་ཞེས་གསུངས་
པའི་ཕྱིར། ཡང་ཁ་ཅིག་ན་རེ། དེ་སྒྲུབ་ཀྱི་མི་དམིགས་པའི་རྟགས་རྣམས་དེ་སྒྲུབ་ཀྱི་རང་བཞིན་གྱི་རྟགས་
ཡང་དག་ཡིན་པར་ཐལ། དེ་སྒྲུབ་ཀྱི་མི་དམིགས་པའི་རྟགས་རྣམས་དེ་སྒྲུབ་ཀྱི་རང་བཞིན་གྱི་རྟགས་ཀྱི་
ནང་དུ་འདུ་བའི་ཕྱིར་ན་མ་ཁྱབ། རྟགས་གྲུབ་སྟེ། དེ་སྒྲུབ་ཀྱི་མ་དམིགས་པའི་རྟགས་ལ་དེ་སྒྲུབ་ཀྱི་
རྟགས་ཆོས་ལ་རང་བཞིན་གཅིག་པའི་འབྲེལ་བ་གྲུབ་པར་མཚུངས་པས་དེ་རང་བཞིན་གྱི་རྟགས་ཀྱི་ནང་
དུ་འདུས་པར་བཤད་པའི་ཕྱིར། རང་འགྲེལ་སྟོང་ཕྲག་ཕྱེད་དང་བཞི་པ་ལས། དེ་ཉིད་ཀྱི་ཕྱིར་འདི་ནི་རྒྱུ་
ལས་དེ་རྗེས་སུ་དཔག་པའི་མཚན་ཉིད་ཅན་ཡིན་པའི་ཕྱིར། རང་བཞིན་གྱི་གཏན་ཚིགས་ཀྱི་ནང་དུ་འདུས་
པར་འགྱུར་རོ། །ཞེ་འཆད་པར་འགྱུར་རོ། །ཞེས་གསུངས་པའི་ཕྱིར་དང་། རྒྱུ་ལས་ཞེས་པ་རྣམ་འཇོག་
གི་རྒྱུ་ཡིན་པས།རྩ་བར་ཡང། རྒྱུ་ལས་འབྲས་བུ་གྲུབ་པས་ན། འདི་ནི་རང་བཞིན་ནང་འདུས་
ཕྱིར༑ ཞེས་གསུངས་པའི་ཕྱིར། སྡེ་བདུན་རྒྱན་ལྟར་རོ། ། གཞན་ཡང་དེར་མ་ཟད་འབྲས་བུའི་རྟགས་དང་

178
ལེའུ་དང་པོའོ་མཐའ་དཔྱོད། ཏི མ་དམིགས་པའི་རྟགས་ཡང་དག
མ་དམིགས་པའི་རྟགས་རང་བཞིན་གྱི་རྟགས་ཀྱི་ནང་དུ་འདུ་བར་ཐལ། དེ་སྒྲུབ་ཀྱི་མ་དམིགས་པ་དང་དེ་
སྒྲུབ་ཀྱི་འབྲས་བུའི་རྟགས་ཀྱི་འབྲེལ་བ་དེ་སྒྲུབ་ཀྱི་ཆོས་རང་བཞིན་ལ་འབྲེལ་བ་ལ་རྟགས་གསུམ་
མཚུངས་པའི་ཕྱིར་ཏེ། རྩ་བར། དེ་ནི་རྣམ་གསུམ་ཉིད། །མེད་ན་མི་འབྱུང་ངེས་ཕྱིར་རོ། །ཞེས་
དང་༑ དེའི་རང་འགྲེལ་སྟོང་ཕྲག་ཕྱེད་དང་བཞི་པ་ལས། དེ་ལ་གཉིས་ནི་དངོས་པོ་སྒྲུབ་བ་ཡིན་
ལ༑ གཅིག་ནི་དགག་པའི་གཏན་ཚིགས་ཏེ། རང་བཞིན་འབྲེལ་བ་ཡོད་ན་དོན་ཀྱིས་འཁྲུལ་པ་མེང་
དོ༑ ༑ཞེས་པ་ནས། འབྲས་བུ་ཡང་རང་བཞིན་དང་འབྲེལ་བ་ཡིན་ཏེ དེའིརང་བཞིན་དེ་ལས་བྱུང་བའི་
ཕྱིར་རོ། །ཞེས་དང༌། དབུ་མ་སྣང་བ་ལས། རང་བཞིན་གྱི་གཏན་ཚིགས་ཁོ་ན་འབྲས་བུའི་གཏན་
ཚིགས་ལ་སོགས་པར་སྦྱོར་བ་དགོད་བའི་བྱེ་བྲག་གིས་རྣམ་པ་མང་པོར་སྤྲོས་སོ་སོགས་དང༌། གཞན་
ཡང་དབུ་མ་རྒྱན་གྱི་འགྲེལ་བཤད་དང་། ཚད་ཆེན་དཀའ་འགྲེལསོགས་དུ་མས་བཤད་པའི་ཕྱིར། དེང་
དུས་རྟོག་གེ་མཁས་རློམ་དང་བླུན་པོ་དག་ལ་དོགས་པ་ཙམ་ཡང་མ་ཤར་བ་དག་འཛམ་གླིང་རྒྱན་མཆོག་
རྣམས་དང་རྗེ་ཡབ་སྲས་བཞི་སོགས་ཀྱི་ལེགས་བཤད་ཀྱིས་གསལ་བར་བཤད་ཡོད་དོ།
གཉིས་པ་རང་ལུགས་ལ། མི་དམིགས་པའི་རྟགས་ཡང་དག་གི་དབྱེ་བ་དང་སོ་སོའི་སྒྲ་དོ
མཚན་ཉིད་སོགས་བཤད་པ་གཉིས། དང་པོ་ལ། དགག་བྱའི་སྒོ་ནས་གཉིས་སུ་དབྱེ་བ་དང༌། དགོས་
པའི་སྒོ་ནས་གསུམ་དང་བཞིར་དབྱེ་བ་དང༌། ་དགག་་རྟགས་འཇུག་ཚུལ་སྒོ་ནས་བཅུ་གཅིག་ཏུ་དབྱེ་བ་
དང་༑ སྦྱར་བ་དང་སྦྱོར་བ་ཅི་རིགས་ཀྱི་ཡན་ལག་སྒོ་ནས་ཉེར་གཅིག་ཏུ་དབྱེ་བ་བཞི། དང་པོ་ནི། ཤེས་
བྱ་ཆོས་ཅན། ཡོད་དེ། དེ་སྒྲུབ་ཀྱི་རྩོད་གཞི་སྣང་རུང་གཞིར་བཞག་ཀྱང་དེ་སྒྲུབ་ཀྱི་དགག་བྱའི་ཆོས་སུ་
བཏགས་པའི་དོན་དེ་སྒྲུབ་ཀྱི་ཕྱི་རྒོལ་ལ་སྣང་དུ་མི་རུང་མི་སྣང་བ་མ་དམིགས་པའི་རྟགས་དང་། སྣང་དུ་
རུང་ན་དེ་སྒྲུབ་ཀྱི་སྣང་རུང་མི་དམིགས་པའི་རྟགས་འཇུག་པས་ན། དགག་རྟགས་ལ་མི་སྣང་བ་མ་
དམིགས་པ་དང་སྣང་རུང་མ་དམིགས་པ་གཉིས་སུ་གྲངས་ངེས་པའི་ཕྱིར། རང་འགྲེལ་ལས། དེ་ལྟར་མི་
དམིགས་པ་འདི་གཉིས་ནི་སོགས་དང༌། རྣམ་བཤད་ལས། དགག་བྱའི་ཆོས་སུ་བཏགས་པའི་དོན་དེ་

ལེའུ་དང་བོའོ་མཐའ་དཔྱོད 179
མ་དམིགས་པའི་རྟགས་ཡང་དག
ཡོད་ན་ཕྱི་རྒོལ་གྱིས་སྣང་དུ་རུང་བ་དང་མི་རུང་བ་གཉིས་སུ་ངེས་པས་མི་རུང་ན་མི་སྣང་བ་མ་དམིགས་
པ་མ་གཏོགས་རྟགས་གཞན་མི་འཇུག་གོ་ཞེས་དང་། མཁས་གྲུབ་ཊིཀ་ཆེན་ལས། བསྒྲུབ་བྱ་དགག་པ་
གོ་བར་བྱེད་པ་ལ་དགག་བྱའི་ཆོས་སྐབས་ཀྱི་ཕྱི་རྒོལ་ལ་ཡོད་ཀྱང་སྣང་དུ་མི་རུང་བ་དང་། ཡོད་ན་སྣང་
དུ་རུང་བ་གཉིས་སུ་ངེས་པས་དེའི་ཕྱིར། དགག་རྟགས་ལ་མི་སྣང་བ་མ་དམིགས་པ་དང་སྣང་རུང་མ་
དམིགས་པ་གཉིས་སུ་ངེས་སོ་ཞེས་གསུངས་པའི་ཕྱིར། སྤྱི་དོན་ལས་ཀྱང་ངོ་། །གཉིས་པ་ནི། ཤེས་བྱ་
ཆོས་ཅན། དགོས་པའི་སྒོ་ནས་རང་བཞིན་མ་དམིགས་པ་དང་ཁྱབ་བྱེད་མ་དམིགས་པ་དང་འབྲས་བུ་མ་
དམིགས་པ་སྟེ་གསུམ་དང་། རང་བཞིན་འགལ་དམིགས་དང་། འབྲས་བུ་འགལ་དམིགས་དང་། རང་
བཞིན་མ་དམིགས་པ་དང༌། རྒྱུ་མ་དམིགས་པ་སྟེ་བཞིར་བཤད་པ་ཡིན་ཏེ། དབྱེ་བསྡུའི་ཆེད་དུ་གསུམ་
དང་༑ འགལ་དམིགས་ཀྱི་རྟགས་དག་གིས་སྒྲུབ་ལུགས་དངོས་སུ་འགལ་ཟླ་བསྒྲུབ་པ་གཅིག་དང་བརྒྱུད་
ནས་བསྒྲུབ་པ་གཉིས་སུ་ངེས་པའི་ཆེད་དུ་བཞིར་བཤད་པ་ཡིན་པའི་ཕྱིར། རྣམ་བཤད་ལས། དངོས་སུ་
དབྱེ་བ་བཞི་བསྟན་པ་ནི་སོགས་གསུངས་པའི་ཕྱིར། གསུམ་པ་ནི། ཤེས་བྱ་ཆོས་ཅན།-སྣང་རུང་མ་
དམིགས་པའི་རྟགས་འཇུག་ཚུལ་སྒོ་ནས་བཅུ་གཅིག་ཡོད་དེ། དེ་སྒྲུབ་ཀྱི་དགག་བྱའི་ཆོས་ཡོད་ན་མངོན་
སུམ་ལ་སྣང་རུང་མ་དམིགས་པས་ཁེགས་པས་འབྲེལ་ཟླ་མ་དམིགས་པ་བཞིར་ངེས་པ་གང་ཞིག ངེ་
སྒྲུབ་ཀྱི་དགག་བྱའི་ཆོས་ཡོད་ན་མངོན་སུམ་ལ་སྣང་མི་རུང་བ་རྟགས་ཀྱིས་དགག་དགོས་པའི་འགལ་
དམིགས་ཀྱི་རྟགས་དྲུག ཕན་ཚུན་སྤངས་འགལ་ལ་བརྟེན་པ་དང་བདུན་ཡོད་པའི་ཕྱིར། དང་པོ་དེར་
ཐལ༑ དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡོད་ན་ཕྱི་རྒོལ་གྱི་མངོན་སུམ་ལ་སྣང་མི་རུང་ན་
འབྲེལ་ཟླ་མ་དམིགས་པ་མི་འཇུག་པས། དགག་བྱའི་ཆོས་ཡོད་ན་སྣང་རུང་ལ་དགག་བྱ་དེའི་ངོ་བོ་
འབྲེལ་ཡུལ་ཁྱབ་ཆེ་བ་ཡོད་ན་སྣང་དུ་རུང་ན་ཁྱབ་བྱེད་མ་དམིགས་པའི་རྟགས་དང་། དགག་བྱའི་ངོ་བོ་
འབྲེལ་ཡུལ་ཁྱབ་མཉམ་ཡོད་ན་མངོན་སུམ་ལ་སྣང་དུ་རུང་ན་རང་བཞིན་མ་དམིགས་པའི་རྟགས་འཇུག་
བ་དང༌། རྒྱུ་སྣང་རུང་ཡིན་ན་རྒྱུ་མ་དམིགས་པའི་རྟགས་དང་དངོས་འབྲས་སྣང་རུང་ཡིན་ན་འབྲས་བུ་མ་

ལེའུ་དང་པོའོ་མཐའ་དཔྱོད། 180
མ་དམིགས་པའི་རྟགས་ཡང་དག
དམིགས་པའི་རྟགས་འཇུག་པས་འབྲེལ་ཟླ་མ་དམིགས་པ་བཞིར་ངེས་པའི་ཕྱིར། དེར་ཐལ། འདི་བཞི་
གའི་དགག་བྱ་ཡོད་ན་མངོན་སུམ་ལ་སྣང་རུང་ཞིག་ཁོ་ན་འགོག་དགོས་པའི་ཕྱིར་ཏེ། རྣམ་བཤད་
ལས༑ སྣང་དུ་རུང་བ་ལ་ཡང་དགག་གཞི་དེར་ཕྱི་རྒོལ་གྱི་མངོན་སུམ་ལ་སྣང་དུ་རུང་བ་དང་ནས། རུང་
ནས་རྟགས་ཀྱིས་དགག་པ་བྱེད་ན། ཞེས་པ་ནས། དེ་ལྟར་ན་འབྲེལ་ཟླ་མ་དམིགས་པ་བཞིར་ངེས་ཤིང་དེ་
ལས་གཞན་གང་དུ་ཡཡང་མ་བཤད་དེ་ཞེས་དང༌། སྤྱི་དོན་སོགས་ལས་ཀྱང་ངོ༌། །རྟགས་གཉིས་པ་དེར་
ཐལ༑ དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡོད་ཀྱང་མངོན་སུམ་ལ་སྣང་མི་རུང་བ་མངོན་
སུམ་གྱིས་མི་ཁེགས་པས་རྗེས་དཔག་གིས་འགོག་དགོས་པའི་འགལ་དམིགས་དྲུག་དང་ཕན་ཚུན་སྤངས་
འགལ་ལ་བརྟེན་པ་དང་བདུན་ཡོད་པའི་ཕྱིར། དེར་ཐལ། དང་པོ་དྲུག་་ཏུ་ངེས་པ་གང་ཞིག གཉིས་པ་
ཡོད་པའི་ཕྱིར། རྟགས་དང་པོ་དེར་ཐལ། དེ་སྒྲུབ་ཀྱི་དགག་བྱའི་འགལ་ཟླ་ལ་ཡང་དགག་བྱ་འགོག་ནུས་
ཀྱི་ངོ་བོ་དང་རྒྱུ་འབྲས་གསུམ་ཡོད་པའི་ངོ་བོ་ལ་ཁྱབ་ཆེ་ཆུང་མེད་པའི་འགལ་ཟླ་རྟགས་སུ་འགོད་ན་རང་
བཞིན་འགལ་དམིགས་དང་འགལ་ཟླའི་འབྲས་བུ་རྟགས་སུ་བཀོད་ན་འགལ་འབྲས་དམིགས་པའི་རྟགས་
དང་གཉིས་སུ་ངེས་ལ་དགག་བྱའི་འགལ་ཟླའི་ངོ་བོ་ཁྱབ་ཆེ་བ་འགོད་ན་ཁྱབ་བྱེད་འགལ་དམིགས་འཇུག་
ཅིང་༑ རྒྱུའི་འགལ་ཟླ་ལ་ཡང་རྒྱུའི་འགལ་ཟླ་དངོས་བཀོད་ན་རྒྱུ་འགལ་དམིགས་དང༌། འགལ་ཟླའི་
འབྲས་བུ་རྟགས་སུ་བཀོད་ན་རྒྱུ་དང་འགལ་བའི་འབྲས་བུ་དམིགས་བ་གཉིས་སུ་ངེས་ལ། དགག་བྱའི་
ཆོས་ཀྱི་འབྲས་བུའི་འགལ་ཟླར་གྱུར་པའི་ནང་ཚན་དངོས་འབྲས་བཀོད་ན་འབྲས་བུ་འགལ་དམིགས་
གཅིག་འཇུག་པའི་ཕྱིར། དེར་ཐལ། རྣམ་བཤད་ལས། གཞི་དེར་འགལ་ཟླ་སྣང་དུ་རུང་བ་དེ་སྣང་ནས་
འགོག་པ་ལ་ཞེས་པ་ནས། དེ་ལྟར་ན་འགལ་དམིགས་དྲུག་དང་ཞེས་གསུངས་པའི་ཕྱིར་དང་སྲས་ཀྱི་
མཆོག་གསུམ་ག་མཐུན་ནོ། ། གཉིས་པ་དེར་ཐལ། སྔར་བཤད་པའི་བཅུའི་སྟེང་དུ་ཕན་ཚུལ་སྤངས་
འགལ་ལ་བརྟེན་པའི་དགག་རྟགས་གཅིག་བསྣན་ནས་བཅུ་གཅིག་ཏུ་འགྱུར་བའི་ཕྱིར། འཐད་ལྡན་
ལས༑ བཅུ་གཅིག་པ་འགལ་བའི་ཁྱབ་པ་དམིགས་པ་ནི་ལེའུ་གསུམ་པར་འཆད་པར་འགྱུར་རོ་ཞེས་

181ཡེའུ་དང་བོའོ་མཐའ་དཔྱོད མ་དམིགས་བའི་རྟགས་ཡང་དག
དང༌། ཤཱཀྱས རེ་ཞིག་འདིར་རྣམ་པ་བརྒྱད་དུ་བཤད་ཀྱི། མི་དམིགས་པ་འདི་ནི་རྣམ་པ་བཅུ་གཅིག་
ཡིན་ནོ་ཞེས་གསུངས་པའི་ཕྱིར། དགག་རྟགས་བཅུའི་གོ་དོན་མཚན་གཞིའི་སྟེང་དུ་བཤད་ན། རང་
བཞིན་མ་དམིགས་པ་ནི། འདི་ན་དུ་བ་མེད་དེ། དམིགས་པའི་རིག་བྱར་གྱུར་པ་མ་དམིགས་པའི་ཕྱིར་ལྟ་
བུ་ཡིན་ཏེ། དགག་བྱ་ནི་དུ་བ་དང༌། དེའི་རང་བཞིན་འདིར་མི་དམིགས་པའི་ཕྱིར། འབྲས་བུ་མི་
དམིགས་པ་ནི། འདི་ན་དུ་བའི་རྒྱུ་ནུས་པ་ཐོགས་མེད་དག་མེད་དེ། དུ་བ་མེད་པའི་ཕྱིར་ལྟ་བུ་ཡིན་
ཏེ༑ དགག་བྱ་དུ་བའི་རྒྱུའི་འབྲས་བུ་དུ་བ་འདི་ན་མ་དམིགས་པའི་བྱིར། ཁྱབ་བྱེད་མ་དམིགས་པ་
ནི༑ དཔེར་ན་འདི་ན་ཤི་ཤ་བ་མེད་དེ། ཤིང་མེད་པའི་ཕྱིར་ལྟ་བུ་ཡིན་ཏེ། ཨ་ཀ་རུའི་ཁྱབ་བྱེད་ཤིང་ཡིན་
ལ་འདིར་ཤིང་མ་དམིགས་པའི་ཕྱིར། རྒྱུ་མི་དམིགས་པ་ནི། དཔེར་ན་འདི་ན་དུ་བ་མེད་དེ། མེ་མེད་པའི་
ཕྱིར་ལྟ་བུ་ཡིན་ཏེ། དུ་བའི་རྒྱུ་མེ་ཡིན་ལ་འདིར་མེ་མ་དམིགས་པའི་ཕྱིར། དེ་བཞིན་འབྲེལ་ཟླ་མ་
དམིགས་པ་ཞེས་བྱ་བ་ཡིན་ཏེ། འབྲེལ་བའི་ཟླ་གྲོགས་མ་དམིགས་པའི་ཕྱིར། འབྲེལ་ཡུལ་མ་དམིགས་
པ་ཞེས་ཀྱང་བྱ་སྟེ། འབྲེལ་གཞི་མ་དམིགས་པའི་ཕྱིར། རང་བཞིན་འགལ་དམིགས་ནི། འདི་ན་གྲང་
རེག་མེད་དེ། མེ་ཡོད་པའི་ཕྱིར་ལྟ་བུ་ཡིན་ཏེ། གྲང་བའི་རང་བཞིན་དང་འགལ་བ་མེ་ཡིན་ལ་འདིར་དེ་
དམིགས་པའི་ཕྱིར། འགལ་བའི་འབྲས་བུ་དམིགས་པ་ནི། དཔེར་ན་འདི་ན་གྲང་རེག་མེད་དེ། དུ་བ་ཡོད་
པའི་ཕྱིར་ལྟ་བུ་ཡིན་ཏེ། གྲང་རེག་དང་འགལ་བ་མེ་དང་། དེའི་འབྲས་བུ་དུ་བ་འདི་ན་དམིགས་པའི་
ཕྱིར། འབྲས་བུ་འགལ་བ་དམིགས་པ་ནི། དབེར་ན་འདི་ན་གྲང་རྒྱུ་ནུས་བ་ཐོགས་མེད་མེད་དེ། མེ་ཡོད་
པའི་ཕྱིར་ལྟ་བུ་ཡིན་ཏེ། གྲང་རེག་གི་རྒྱུའི་འབྲས་བུ་ནི་གྲང་རེག་དང༌། དེ་དང་འགལ་བ་ནི་མེ་ཡིན་ལ་
འདིར་དེ་དམིགས་པའི་ཕྱིར། ཁྱབ་བྱེད་འགལ་དམིགས་ནི། དཔེར་ན་འདི་ན་བ་མོའི་རེག་པ་མེད་དེ། མེ་
ཡོད་པའི་ཕྱིར་ལྟ་བུ་ཡིན་ཏེ། བ་མོའི་རེག་པའི་ཁྱབ་བྱེད་ནི་གྲང་རེག་དང༌། དེ་དང་འགལ་བ་མེ་ཡིན་
ལ། འདིར་དེ་དམིགས་པའི་ཕྱིར། རྒྱུ་འགལ་དམིགས་ནི། སྤུ་ལོང་བྱེད་ལ་སོགས་པ་མེད་དེ། གདུང་
བར་བྱེད་པའི་ཁྱད་པར་ཉེ་བའི་ཕྱིར་ལྟ་བུ་ཡིན་ཏེ། སྤུ་ཟིང་བྱེད་པ་སོགས་ཀྱི་རྒྱུ་གྲང་རེག་དང་། དེ་དང་

182ལེའུ་དང་པོའོ་མཐའ་དཔྱོད། མ་དམིགས་པའི་རྟགས་ཡང་དག
འགལ་བ་ནི་གདུང་བྱེད་ཅེས་པ་སྲེག་པ་མེའི་མིང་ཡིན་པས་མེའི་ཁྱད་པར་དམིགས་པའི་ཕྱིར། རྒྱུ་དང་
འགལ་བའི་འབྲས་བུ་དམིགས་པ་ནི། འདི་ན་སྤུ་ལོང་སོགས་དང་ལྡན་པའི་མེ་མེད་དེ། དུ་བ་དྲག་ཕྱུར་བ་
དང་ལྡན་པའི་ཕྱིར་ལྟ་བུ་ཡིན་ཏེ། དགག་བྱ་གྲང་རེག་དང་འགལ་བ་མེ་དང་། དེའི་འབྲས་བུ་དུ་བ་ཡོད་
པའི་ཕྱིར། འདི་དག་གཙོ་བོར་རྟགས་སུ་བཀོད་པའི་སྒོ་ནས་མིང་བཏགས་པ་ཡིན་ཏེ། སྒྲ་བཤད་དེ་དག་
གིས་ཤེས་པའི་ཕྱིར། བཞི་པ་ཉེར་གཅིག་ཏུ་དབྱེ་ཚུལ་ཡོད་དེ། མི་སྣང་བ་མ་དམིགས་པའི་དགག་རྟགས་
གསུམ་དང༌། སྣང་རུང་མ་དམིགས་པ་ལ་སྔར་བཤད་པའི་འབྲེལ་ཟླ་མ་དམིགས་པ་བཞི་དང༌། ལྷན་
གཅིག་མི་གནས་འགལ་ལ་བརྟེན་པའི་འགལ་དམིགས་བཅུ་གཉིས་དང༌། ཕན་ཚུན་སྤངས་འགལ་ལ་
བརྟེན་པའི་གཉིས་དང་ཉེར་གཅིག་ཡོད་པའི་ཕྱིར
གཉིས་པ་སོ་སོའི་མཚན་ཉིད་སོགས་བཤད་ན། གོ་ཐོབ་བྱས་ན་ཁྱོད་དེ་སྒྲུབ་ཀྱི་མ་དམིགས་པའི་
རྟགས་ཡང་དག་ཀྱང་ཡིན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་དགག་
བྱའི་ཆོས་སུ་བཏགས་པའི་དོན་སྣང་རུང་ཡང་ཡིན་པའི་གཞི་མཐུན་པར་དམིགས་པ་དེ། ཁྱོད་དེ་སྒྲུབ་ཀྱི་
སྣང་རུང་མ་དམིགས་པའི་རྟགས་ཡང་དག་ཡིན་པའི་མཚན་ཉིད། རྩོད་ཚེ་སྣང་རུང་མ་དམིགས་པའི་ཚུལ་
གསུམ་ཡིན་པ་སྣང་རུང་མ་དམིགས་པའི་རྟགས་ཡང་དག་གི་མཚན་ཉིད། མཚན་དུས་ཀྱི་རྒྱ་མཚོར་དུ་བ་
མེད་པར་སྒྲུབ་པའི་སྣང་རུང་མ་དམིགས་པའི་ཚུལ་གསུམ་ཡིན་པ་དེ། མཚན་དུས་ཀྱི་རྒྱ་མཚོར་དུ་བ་མེང་
པར་སྒྲུབ་པའི་སྣང་རུང་མ་དམིགས་པའི་རྟགས་ཡང་དག་གི་མཚན་ཉིད་ཡིན། དེ་ལ་དབྱེ་ན། འབྲེལ་ཟླ་
མ་དམིགས་པ་དང༌། འགལ་ཟླ་དམིགས་པའི་རྟགས་ཡང་དག་གཉིས།
དང་པོ་ལ་མཚན་ཉིད་དང༌། དབྱེ་བ་གཉིས། དང་བོ་ནི། སྣང་རུང་མ་དམིགས་པའི་རྟགས་ཡང་
དག་ཀྱང་ཡིན་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་གྱི་འབྲེལ་ཡུལ་མ་གྲུབ་པ་རྟགས་སུ་
བཀོད་པ་ཡང་ཡིན་པའི་གཞི་མཐུན་བར་དམིགས་པ་དེ། དེ་སྒྲུབ་ཀྱི་སྣང་རུང་མ་དམིགས་པའི་འབྲེལ་ཟླ་
མ་དམིགས་པའི་རྟགས་ཡང་དག་གི་མཚན་ཉིད། རྩོད་ན། དེ་སྒྲུབ་ཀྱི་འབྲེལ་ཟླ་མ་དམིགས་པའི་ཚུལ་

ལེའུ་དང་པོའོ་མཐའ་དཔྱོད 183
མ་དམིགས་བའི་རྟགས་ཡང་དག
གསུམ་ཡིན་པ་དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་གི་མཚན་ཉིད། དབྱེ་ན། རྒྱུ་མ་
དམིགས་པའི་དང༌། ཁྱབ་བྱེད་མ་དམིགས་པའི་དང་། རང་བཞིན་མ་དམིགས་པའི་དང༌། དངོས་འབྲས་
མ་དམིགས་པའི་རྟགས་ཡང་དག་བཞི། དང་པོའི་མཚན་ཉིད། ཆོས་དེའི་རྒྱུ་བཀག་པ་དངོས་སུ་རྟགས་
སུ་བཀོད་ནས་ཆོས་དེ་དངོས་སུ་འགོག་པ་ལ་ཚུལ་གསུམ་ཚང་བའི་གཏན་ཚིགས། གོ་ཐོབ་
བྱས༑ གཉིས་པའི་མཚན་ཉིད། དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་ཀྱང་ཡིན། དེ་
སྒྲུབ་ཀྱི་དགག་བྱའི་ཆོས་ཀྱི་བདག་གཅིག་པའི་ཁྱབ་བྱེད་བཀག་པ་རྟགས་སུ་བཀོད་པ་དེ་དེའི་མཚན་
ཉིད༑ ཡང་ན་དེ་སྒྲུབ་ཀྱི་དགག་བྱའི་ཆོས་ཀྱི་ཁྱབ་བྱེད་བཀག་པ་རྟགས་སུ་བཀོད་པའི་དེ་སྒྲུབ་ཀྱི་འབྲེལ་
ཟླ་མ་དམིགས་པའི་ཚུལ་གསུམ་ཡིན་པ་དེ་དེའི་མཚན་ཉིད། གསུམ་པའི་མཚན་ཉིད་ཡོད་དེ། དེ་སྒྲུབ་ཀྱི་
དགག་བྱའི་ཆོས་ཀྱི་ཞིན་བཀག་པ་རྟགས་སུ་བཀོད་པའི་འབྲེལ་ཟླ་མ་དམིགས་པའི་ཚུལ་གསུམ་
ཡིན་པ་དེ་དེའི་མཚན་ཉིད། བཞི་པའི་མཚན་ཉིད་ཡོད་དེ། འབྲས་བུ་དེ་མ་དམིགས་པ་རྟགས་སུ་བཀོད་
པས་འབྲས་བུ་དེའི་དངོས་རྒྱུ་མེད་པར་སྒྲུབ་པའི་འབྲེལ་ཟླ་མ་དམིགས་པའི་ཚུལ་གསུམ་ཡིན་པ་ངེ་དེའི་
མཚན་ཉིད། འདི་དག་གོ་ཐོབ་སྡེ་བདུན་རྒྱན་དང་རིགས་རྒྱན་ལྟར་སྦྱར། འདི་དག་མེད་དགག་ཙམ་
རྟགས་སུ་སྦྱར་བའི་དགག་རྟགས་ཀྱིས་འབྲེལ་ཟླ་མ་དམིགས་པར་འགྲོ་བའི་ངེས་པ་མེད་དེ། གནས་
ལུགས་ཀྱི་རྟགས་ཀྱིས་ཆོས་ཀྱི་བདག་མེད་ཡོངས་གྲུབ་ཏུ་ཁ་པས་མ་ངེས་པའི་ཕྱིར ཤིན་ཏུ་སྤྲོ་བ་ཏུ་སྒྲུབ་
སླ༑ རྩོད་ཚེ་ཚུལ་གསུམ་སྦྱར་ཚུལ་རིགས་འདྲ་བྱ
གཉིས་པ་ལ་མཚན་ཉིད་དང༌། དབྱེ་བ་གཉིས། དང་པོ་ནི། འགལ་ཟླ་དམིགས་པའི་རྟགས་
ཡང་དག་གི་མཚན་ཉིད་ཡོད་དེ། དེ་སྒྲུབ་ཀྱི་དགག་བྱའི་ཆོས་ཀྱི་འགལ་ཟླ་གཅིག་དངོས་སུ་རྟགས་ལ་
བཀོད་པའི་སྣང་རུང་མ་དམིགས་པའི་ཚུལ་གསུམ་ཡིན་པ་དེ་དེར་འཇོག་པའི་ཕྱིར། དེ་ལ་དབྱེ་ན་ལྷན་
ཅིག་མི་གནས་འགལ་ལ་བརྟེན་པའི་འགལ་ཟླ་དམིགས་པའི་རྟགས་ཡང་དག་དང་ཕན་ཚུན་སྤང་འགལ་
ལ་བརྟེན་པའི་འགལ་ཟླ་དམིགས་པའི་རྟགས་ཡང་དག་གཉིས། དང་པོའི་མཚན་ཉིད། ཆོས་དེ་ངམིགས་

ལེའུ་དང་པོའོ་མཐའ་དཔྱོད། .. 184 མ་དམིགས་པའི་རྟགས་ཡང་དག
པ་དངོས་སུ་རྟགས་སུ་བཀོད་ནས་ཤེས་འདོད་ཆོས་ཅན་གྱི་སྟེང་དུ་རང་དང་ལྷན་ཅིག་མི་གནས་པའི་
དགག་བྱ་ཞིག་བཀག་པའི་མེད་དགག་དངོས་སུ་སྒྲུབ་པའི་ཚུལ་གསུམ་ཡིན་པ་དེ་དེའི་མཚན་ཉིད། རྩོད་
ཚེ་ལྷན་ཅིག་མི་གནས་འགལ་ལ་བརྟེན་པའི་འགལ་ཟླ་སྒྲུབ་པའི་ཚུལ་གསུམ་ཡིན་པ་དེ། ལྷན་ཅིག་མི་
གནས་འགལ་ལ་བརྟེན་པའི་འགལ་ཟླ་དམིགས་པའི་རྟགས་ཡང་དག་གི་མཚན་ཉིད། དེ་ལ་དབྱེ་ན་བཅུ་
གཉིས་ཡོད་དེ། དང་པོ་འགལ་བའི་རང་བཞིན་དམིགས་པ་བཞི་ནི། རང་བཞིན་དང་འགལ་བའི་རང་
བཞིན་དམིགས་པ་དང་། རྒྱུ་དང་འགལ་བའི་རང་བཞིན་དམིགས་པ་དང་། འབྲས་བུ་དང་འགལ་བའི་
རང་བཞིན་དམིགས་པ་དང་། ཁྱབ་བྱེད་དང་འགལ་བའི་རང་བཞིན་དམིགས་པ་བཞི་སྟེ། མཚན་གཞི་
རིམ་བཞིན། མེ་སྟོབས་ཆེན་པོས་ཁྱབ་པའི་གཞིར། གྲང་རེག་སྟོབས་ཅན་དང་། གྲང་རྒྱུ་ནུས་པ་ཐོགས་
མེད་དང་། གྲང་འབྲས་སྤུ་ལོང་བྱེད་དང༌། བ་མོའི་རེག་བ་རྣམས་མེད་པར་སྒྲུབ་པ་ལ། མེ་སྟོབས་ཆེན་
པོས་ཁྱབ་པར་ནོན་བ་བཀོད་པ་ལྟ་བུའོ། །བཞི་ཚན་གཉིས་པ་འགལ་བའི་འབྲས་བུ་དམིགས་པ་བཞི་
ནི༑ རང་བཞིན་དང་འགལ་བའི་འབྲས་བུ་དམིགས་པ་དང་། རྒྱུ་དང་འགལ་བའི་འབྲས་བུ་དམིགས་པ་
དང་༑ འབྲས་བུ་དང་འགལ་བའི་འབྲས་བུ་དམིགས་པ་དང༌། ཁྱབ་བྱེད་དང་འགལ་བའི་འབྲས་བུ་
དམིགས་པ་བཞི་རྣམས་ཏེ། མཚན་གཞི་རིམ་བཞིན། དུ་བ་དྲག་ཕྱུར་བས་ཁྱབ་པར་ནོན་པའི་
གཞིར། གྲང་རེག་སོགས་བཞི་པོ་སོ་སོར་མེད་བར་སྒྲུབ་པ་ལ། དུ་བ་དྲག་ཕྱུར་བས་ཁྱབ་པར་ནོན་པ་སོ་
སོར་རྟགས་སུ་བཀོད་པ་ལྟ་བུའོ། །བཞི་ཚན་གསུམ་པ་ཁྱབ་བྱ་དམིགས་པ་བཞི་ནི། རང་བཞིན་དང་
འགལ་བའི་ཁྱབ་བྱ་དམིགས་པ་དང་། རྒྱུ་དང་འགལ་བའི་ཁྱབ་བྱ་དམིགས་པ་དང་། འབྲས་བུ་དང་
འགལ་བའི་ཁྱབ་བྱ་དམིགས་པ་དང༌། ཁྱབ་བྱེད་དང་འགལ་བའི་ཁྱབ་བྱ་དམིགས་པ་དང་བཞི་
སྟེ༑ མཚན་གཞི་རིམ་བཞིན། ཙན་དན་གྱི་མེ་སྟོབས་ཆེན་བོས་ཁྱབ་པར་ནོན་པའི་གཞིར་གྲང་རེག་
སོགས་བཞི་སོ་སོར་མེད་པར་སྒྲུབ་པ་ལ། ཙན་དན་གྱི་མེ་སྟོབས་ཆེན་པོས་ཁྱབ་པར་ནོན་པ་རྟགས་སུ་
བཀོད་པ་ལྟ་བུའོ། །འདི་དག་འགལ་དམིགས་དྲུག་ཏུ་འདུས་ཀྱང་ཡ་གྱལ་གྱི་རྣམ་དབྱེ་ལ་མཁས་ཆེད་དུ་

ལེའུ་དང་བོའོ་མཐའ་དཔྱོད། 185 མ་དམིགས་པའི་རྟགས་ཡང་དག
གྲུབ་ཆེན་ཛེ་ཏཱ་རི་སོགས་ཀྱིས་བཤད་པའི་ཕྱིར་ཏེ། བྱིས་པ་འཇུག་པའི་རྟོག་གེ་ལས། མི་དམིགས་པ་འདི་
སྦྱོར་བའི་དབྱེ་བས་རྣམ་པ་མང་པོར་འགྱུར་ཏེ་ཞེས་སོགས་ཀྱིས་དངོས་སུ་བཅུ་དྲུག་བཀོད་པས་འགལ་
དམིགས་བཅུ་གཉིས་བཤད་ཅིང་། ཐར་འབྱུང་སྦས་བའི་རྟོག་གེ་སྐད་ལས་ཀྱང་། འདི་སྦྱོར་བའི་བྱེ་བྲག་
གིས་རྣམ་པ་བཅུ་དྲུག་ཏུ་འགྱུར་ཏེ། ཞེས་པ་འདིས་ཀྱང་འབྲེལ་ཟླ་མ་དམིགས་པ་བཞི་དང་འགལ་
དམིགས་བཅུ་གཉིས་ཏེ་བཅུ་དྲུག་བཤད་པའི་ཕྱིར། ཛྙཱ་ན་ཤྲྰིས་འགལ་དམིགས་བཅུ་དྲུག་བཤད་པའི་བཞི་
ཚན་བཞི་པ་རྒྱུ་དམིགས་པ་བཞི་ནི། རང་བཞིན་དང་འགལ་བའི་རྒྱུ་དམིགས་པ་དང༌། རྒྱུ་དང་འགལ་
བའི་རྒྱུ་དམིགས་པ། ཁྱབ་བྱེད་དང་འགལ་བའི་རྒྱུ་དམིགས་པ། འབྲས་བུ་དང་འགལ་བའི་རྒྱུ་དམིགས་
པ་བཞི་སྟེ། མཚན་གཞི་རིམ་པ་བཞིན་དུ། མེ་སྟོབས་ཆེན་པོས་ཁྱབ་པར་ནོན་པའི་ཤར་གཞིར་གྲང་རེག་
དང་༑ གྲང་རྒྱུ་ཐོགས་མེད་དང་།བ་མོའི་རེག་པ་དང་། གྲང་འབྲས་སྤུ་ལོང་བྱེད་བཞི་མེད་པར་སྒྲུབ་པ་
ལ་མེ་སྟོབས་ཆེན་པོའི་དངོས་རྒྱུས་ཁྱབ་པར་ནོན་བའི་དངོས་པོ་བཀོད་པའམ་མེའི་དངོས་རྒྱུ་ནུས་པ་ཐོགས་
མེད་བཀོད་པ་ལྟ་བུ་སྟེ འདིས་མཚོན་ནས་དངོས་རྒྱུའི་རྟགས་ཀྱིས་གྲང་རེག་མེད་པར་སྒྲུབ་པ་ནི། རྣམ་
འགྲེལ་ངེས་གཉིས་དང་དེ་གཉིས་ཀྱི་རང་འགྲེལ་གཉིས་དང་ཤཱཀྱ་བློ་ཆོས་མཆོག་སོགས་དུ་མས་བཀག་
ཅིང་རྣམ་བཤད་གསུམ་དང་སྤྱི་དོན་གཉིས་སོགས་དང་འགལ་བས་དོར་བར་བྱ་བ་ཁོ་ནའོ། །ཛྙཱ་ན་ཤྲི་དང་
ཁྱུང་པོ་བརྩོན་སེང་གི་བཤད་སྲོལ་དེ་རིགས་གཏེར་སོགས་ཀྱིས་ཀྱང་བཀག་གོ །འདིའི་ལུགས་ལ་དགག་
རྟགས་ཉེར་ལྔ་ཡིན་ནོ། །འོ་ན། ཁྱབ་བྱ་དམིགས་པ་བཞི་འགལ་དམིགས་དྲུག་གི་གང་དུ་བསྡུ་སྙམ་
ན༑ རང་བཞིན་འགལ་བ་སོགས་བཞིའི་ནང་དུ་འདུ་བར་ཐལ། རང་བཞིན་འགལ་བ་སོགས་ཀྱི་ཁྱབ་བྱ་
ཡིན་པ་དེའི་ཕྱིར། དཔེར་ན་ཙན་དན་གྱི་མེས་ཚིག་བ་དེ་མེས་ཚིག་པ་དང་མེའི་ཁྱབ་བྱའམ་བྱེ་བྲག་ཙན་
དན་གྱི་མེས་ཚིག་པ་གཉིས་ཀ་ཡིན་པ་བཞིན་ཡིན་པའི་ཕྱིར། ཇི་སྐད་དུ་རྣམ་ངེས་ཊི ཀ་ཆེན་ལས། དེ་
ལས་གཞན་དུ་ཙན་དན་གྱིས་གྲང་རེག་འགོག་པ་འགལ་ཁྱབ་དམིགས་པའི་གཏན་ཚིགས་ཟུར་པ་འདོད་པ་
ནི༑ ཙན་དན་གྱི་མེའི་སྤུ་རིས་ཟིན་ན་ཡང་། མེས་གྲང་རེག་འགོག་པ་ཉིད་ལས་མ་འདས་པས་འགལ་

ལེའུ་དང་པོའོ་མཐའ་དཔྱོད། 186
མ་དམིགས་པའི་རྟགས་ཡང་དག
དམིགས་ཀྱི་གཏན་ཚིགས་དངོས་ཁོ་ནའོ། །ཞེས་གསུངས་པའི་ཕྱིར། ཁྱབ་སྟེ། འགལ་ཁྱབ་དམིགས་
པའི་ཟུར་བ་ཞེས་དང༌། མེས་གྲང་རེག་འགོག་པ་ཉིད་ལས་མ་འདས་པས་ཞེས་བ་གཉིས་ཀྱི་དོན་ཡོད་
པའི་ཕྱིར། དེས་ན་དགག་རྟགས་འཇུག་ཚུལ་སྒོ་ནས་འགལ་དམིགས་ལ་དྲུག་ཏུ་གྲངས་ངེས་པས་དེར་མ་
འདུས་པ་མེད་ཀྱང་། ཡན་ལག་སྒོ་ནས་དབྱེ་ན་གྲང་རེག་འགོག་པའི་འགལ་ཟླ་དམིགས་པ་ལ་ཡང་ཆེས་
མང་པོ་ཡོད་དེ། སྔར་བཤད་པའི་གྲང་རེག་སྐོར་བཞི་འགོག་པའི་འགལ་ཟླ་དམིགས་པ་བཅུ་གཉིས་ཀྱི་
སྟེང་དུ་ཁྱབ་བྱའི་ཁྱབ་བྱ་དམིགས་པ་ཤར་ཕྱོགས་ཀྱི་ཙན་དན་གྱི་མེ་སྟོབས་ཆེན་དང་། དེའི་ཡང་ཁྱབ་བྱ་
ཤར་རིའི་ཙན་དན་གྱི་མེ་སྟོབས་ཆེན་དང་། དེའི་ཁྱབ་བྱ་ཤར་གྱི་ནགས་རིའི་ཙན་དན་གྱི་མེ་སྟོབས་ཆེན་
པོས་ཁྱབ་པ་རེ་རེ་ལ་སྐོར་བཞི་སོགས་དཔག་མེད་དབྱེར་ཡོད་ཅིང་འདི་གཏན་ཚིགས་སྒོ་ནས་ཡིན་
ལ༑ དགག་བྱའི་སྒོ་ནས་ཀྱང་རང་བཞིན་གྱི་ཁྱབ་བྱ་དང་དེའི་ཁྱབ་བྱ་སོགས་དང་སྦྱར་བས་ཐུག་པ་མེད་པ་
ཡོད་པའི་ཕྱིར། དེར་ཐལ། དེ་ལྟར་དགག་བྱ་འགོག་བྱེད་ཀྱི་རིགས་པ་དང་དགག་བྱ་གྲང་རེག་ལྟ་བུ་
ཞིག་གི་ཡང་ངོ་བོ་ཡ་གྱལ་སོགས་འགོག་པར་མཁས་པའི་ཆེད་དུ་ཛེ་ཏཱ་རི་དང་སྡེ་བདུན་རྒྱན་དང་རྣམ་
བཤད་ལས་ཀྱང་ཟུར་ཙམ་བཤད་པའི་ཕྱིར། རྣམ་བཤད་ལས། དེ་དག་སྦྱོར་བའི་བྱེ་བྲག་གིས་ཐ་དད་དུ་
དབྱེ་བ་ཙམ་ཡིན་གྱི་སྦྱོར་བར་བྱ་བ་སོ་སོར་ངེས་པའི་དབང་གིས་མ་ཡིན་ཏེ། གྲང་རེག་གཅིག་བུ་འགོག་
པ་ལ་ཡང་དུ་མར་དབྱེར་རུང་ངོ་ཞེས་དང་། ཛེ་ཏཱ་རིས་ཀྱང་། མ་དམིགས་པ་འདི་སྦྱོར་བས་དབྱེ་བས་
རྣམ་པ་མང་པོར་འགྱུར་ཏེ་ཞེས་གསུངས་པ་གཉིས་ཀས་གྲངས་མ་བཟུང་བའི་དོན་ཡོད་པའི་ཕྱིར་
དང་༑ སྦྱར་བར་བྱ་བ་སོ་སོར་ངེས་པའི་དབང་གིས་མ་ཡིན་ཞེས་པ་རྟགས་དང་བསྒྲུབ་བྱའི་ཆོས་དང་
དགག་བྱའི་སྦྱར་ཚུལ་མེ་དང་ཆུ་བཞིན་གཅིག་ཁོ་ནར་མ་ངེས་པ་སྣ་ཚོགས་བྱས་ཆོག་པའི་དོན་ཡིན་པའི་
ཕྱིར་དང༌། དེའི་དཔེ་གྲང་རེག་ལ་མཛད་པའི་ཕྱིར་རོ། །ཤིན་ཏུ་སྤྲོ་ཚུལ་སླ། འདི་ཡང་དཔྱོད་ལྡན་རྣམས་
ལ་རིགས་པའི་སྒོ་བརྒྱ་ཕྱེ་བ་ཡིན་ནོ། །དེས་ན་རྣམ་བཤད་རྗེས་འབྲང་ཁ་ཅིག་དགག་རྟགས་བཅུ་ལས་
ལྷག་མི་འདོད་པ་དང་། སྔོན་དང་ཕྱིས་ཀྱི་བོད་ཁ་ཅིག་༼ གཙང་ནག༽ སྣང་རུང་གི་དགག་རྟགས་ལ་བཅུ་

ལེའུ་དང་པོའོ་མཐའ་དཔྱོད། 187 མ་དམིགས་པའི་རྟགས་ཡང་དག
གཅིག་ཏུ་མ་འདུས་སྙམ་ནས་བཅུ་དྲུག་འདོད་པ་དང་། རིགས་གཏེར་མཁན་པོས་ཀྱང་བཅུ་གཉིས་དགོས་
པར་འདོད་པ་རྣམས་མི་འཐད་པར་ཐལ། འདི་ཉིད་ལས། འགལ་འབྲས་ལ་ཡང་ཡུལ་དང་ནི། །དུས་ལ་
སོགས་པར་ལྟོས་པར་འདོད། །ཅེས་གསུངས་པ་ལྟར་འཇུག་པའི་ཡུལ་དུས་དང་ཁྱད་པར་རྣམས་ལ་ལྟོས་
དགོས་པའི་ཕྱིར། ཁྱབ་སྟེ། འཇུག་པའི་ཡུལ་དུས་དང་ཁྱད་པར་ལ་ལྟོས་ཚུལ་བཅུ་གཅིག་ཏུ་མ་འདུས་པ་
མེད་པའི་དབང་གིས་སྣང་རུང་གི་དགག་རྟགས་ལ་རིགས་ཐིགས་དང་རྣམ་ངེས་སུ་བཅུ་གཅིག་ལས་མ་
བཤད་པའི་ཕྱིར། རྣམ་ངེས་ཊི ཀ་ཆེན་ལས། ལྷན་ཅིག་མི་གནས་འགལ་ལ་བརྟེན་པ་བཅུར་ངེས་པ་དང་
འོག་ནས་གཏན་ཚིགས་ལྟར་སྣང་གི་སྐབས་སུ་ཕན་ཚུན་སྤངས་འགལ་ལ་བརྟེན་པའི་འགལ་ཁྱབ་
དམིགས་པའི་དགག་རྟགས་དང་བཅུ་གཅིག་ཏུ་གསུངས་ཀྱི། དེ་ལས་མང་བ་མ་གསུངས་པས། ཁ་ཅིག་
གིས་ཞེས་པ་ནས། ལྷན་ཅིག་མི་གནས་འགལ་ལ་བརྟེན་པའི་དགག་རྟགས་བཅུ་དྲུག་ཏུ་བཞེད་པ་
དང་། གཞན་དག་གིས་དེའི་ནང་ནས་བཅུ་གཉིས་ཡང་དག་ཡིན་ལ་བཞི་ལྟར་སྣང་ངོ་ཟེར་བ་ཡང་དགག་
རྟགས་འཇུག་པའི་ཚུལ་ལ་ལེགས་པར་དཔྱད་ན་འཐད་པར་མི་སེམས་ཏེ་ཞེས་གསུངས་པའི་ཕྱིར་
དང་༑ དེ་ལྟར་དུ་འཐད་ལྡན་ལས་སོ། །
གཉིས་པ་ཕན་ཚུན་སྤངས་འགལ་ལ་བརྟེན་པའི་འགལ་ཟླ་དམིགས་རྟགས་ཡང་དག་གི་
མཚན་ཉིད་ནི། དགག་བྱའི་ཆོས་དང་ཕན་ཚུན་སྤངས་འགལ་ལ་བརྟེན་པའི་སྒོ་ནས་མི་མཐུན་པར་གནས་
པའི་འགལ་དམིགས་ཀྱི་ཚུལ་གསུམ་ཡིན་པ་དེའོ། །རྩོད་ན། ཕན་ཚུན་སྤངས་འགལ་ལ་བརྟེན་པའི་
འགལ་ཟླ་དམིགས་པའི་ཚུལ་གསུམ་ཡིན་པ་དེ་དེའི་མཚན་ཉིད། དབྱེ་ན་ངེས་པས་ལྟོས་པ་འགོག་པའི་དེ་
དང་། ལྟོས་པས་ངེས་པ་འགོག་པའི་དེ་གཉིས། མཚན་གཞི་རིམ་བཞིན། བུམ་པ་འཇིག་པའི་རྒྱུ་མེད་
ཙམ་སྟོན་འདོད་ནས བུམ་པ་ཆོས་ཅན། ཁྱོད་འཇིག་པ་ཕྱིས་འབྱུང་གི་རྒྱུ་དོན་གཞན་ལ་ལྟོས་པ་མེད་
དེ། རང་གྲུབ་ཙམ་ནས་འཇིག་ངེས་ཡིན་པའི་ཕྱིར་ལྟ་བུ་དང་པོ་དང་། གོས་དཀར་པོ་ཆོས་ཅན། རང་
གྲུབ་ཙམ་ནས་ཚོན་ཅན་དུ་མེད་དེ། ཚོན་ཅན་དུ་འགྱུར་བ་བྱིས་ང་གི་རྒྱུ་ལ་ལྟོས་པའི་ཕྱིར། ཞེས་གོས་

ལེའུ་དང་བོའོ་མཐའ་དཔྱོད 188
གསུམ་ཉིད་དུ་ངེས་པར་གྲུབ་པ
དཀར་པོ་གྲུབ་ཙམ་ནས། ཚོན་ཅན་དུ་མ་གྲུབ་པ་གཉིས་པའི་མཚན་
གཞི་ཡིན་ནོ། །
གསུམ་བ་རྩོད་སྤོང་ལ་ཁོ་ན་རེ། རྟགས་སྦྱོར་ཕྱི་མ་འདི་གཉིས་ཀྱི་དངོས་ཀྱི་བསྒྲུབ་བྱའི་ཆོས་
མེད་དགག་ཡིན་པར་ཐལ། དེ་གཉིས་མི་དམིགས་པའི་སྦྱོར་སྐོར་རེ་ཡིན་པའི་ཕྱིར། འདོད་ན། རྟགས་
དེ་གཉིས་ཀྱི་ནུས་པས་དངོས་ཀྱི་སྒྲུབ་ཆོས་གཉིས་མ་ཡིན་ང ཏུ་སོང་བའི་སྐབས་ཤིག་མེད་པར་
ཐལ༑ འདོད་པའི་ཕྱིར་ན་མ་ཁྱབ་སྟེ། འཇིག་པ་ཕྱིས་འབྱུང་ལ་མི་ལྟོས་པའི་དངོས་པོར་སྟོན་འདོད་ནས་
སྦྱོར་སྐོར་དང་པོ་དང༌། གྲུབ་ཙམ་ནས་ཚོན་ཅན་མ་ཡིན་པའི་དངོས་པོར་སྟོན་ས་སྦྱོར་སྐོར་གཉིས་
པ་བཀོད་ན་མ་ཡིན་དགག་དངོས་ཀྱི་བསྒྲུབ་བྱའི་ཆོས་སུ་འགྲོ་བའི་ཕྱིར་ཏེ་འདིའི་རིགས་པས་སྔར་གྱི་དེ་
དག་ཅི་རིགས་ལའ ད་པར་བྱའོ།ཀ་སྒྲུབ་
གསུམ་ཉིད་དུ་ངེས་པར་གྲུབ་པ།
གཉིས་པ་ཡང་དག་གི་ཁྱད་པར་གསུམ་ཉིད་དུ་སྒྲུབ་པ་ལ་ཡང་དག་གསུམ་དུ་མ་འདུས་པར་
འདོད་པ་དགག་པ་དང༌། ལྟར་སྣང་ཡང་དག་ཏུ་འདོད་པ་དགག་པ་གཉིས། དང་པོ་ལ། སྔ་ཕྱི་ལ་ལྟོས་
པའི་རྩོད་པ་དང༌། དུས་མཉམ་ལ་རྩོད་པ་གཉིས། དང་པོ་འཆད་པར། རྒྱུ་ཚོགས་པ་ལས་འབྲས་སྐྱེ་
བར༑ ༑ཞེས་སོགས་བྱུང་། འདི་ལ་གཞུང་དོན་དང་མཐའ་ཅུང་ཟད་དཔྱད་པ་གཉིས། དང་བོ་ནི། མཁས་
གྲུབ་ཊི ཀ་ཆེན་ལྟར་མདོ་དང་སྦྱར་ན་ངེས་པ་ཆེན་པོ་སྟེར་བས་རིག་པ་ཅན་སྔ་མ་ཅན་དང་ལྷག་མ་ཅན་དང་
སྤྱིར་མཐོང་ཅན་གྱི་རྗེས་དཔག་གསུམ་འདོད་པའི་རྟེན་རྟགས་ཀྱི་རྒྱུ་ལས་འབྲས་བུ་དཔག་པར་འདོད་པ་
དང་༑ བྱེ་བྲག་པས་ཀྱང་དེ་ལྟར་འདོད། སྔ་མ་འགོག་ཚུལ་དུ་མ་ཡོད་པས་ལྡན་དོན་དགག་པར། མདོ་
ལས། འཁྲུལ་བའི་ཕྱིར་ན་ལྡན་པ་མིན། །ཞེས་པའི་དོན་འཆད་པར། རང་འགྲེལ་ལས། ལྡན་པ་བྱེད་པ་

ལེའུ་དང་པོའོ་མཐའ་དཔྱོད། 189 གསུམ་ཉིད་དུ་ངེས་པར་གྲུབ་པ།
ནི་རིགས་ན། སྔར་འདི་རྒྱུ་ཡོད་དོ་ཞེས་འབྲས་བུ་སྔ་མ་དང་ལྡན་པར་བྱེད་ན་ནི། ཡུལ་དེ་ཤེས་པ་ཡང་སྔ་
མ་དང་ལྡན་པར་འགྱུར་ལ། གང་རྒྱུ་ལས་འབྲས་བུར་ཤེས་པར་བྱེད་པ་དེ་ལྟར་ནི་འཁྲུལ་བའི་ཕྱིར་ཚད་
མ་མ་ཡིན་ནོ། །རྒྱུ་ཡོད་པ་བདེན་དུ་ཆུགས་ན་ཡང་གེགས་སྲིད་པའི་ཕྱིར། ཞེས་པ་ནས འབྲས་བུ་མི་
འབྱུང་བ་སྲིད་པ་ཡིན་ནོ་ཞེས་པ་རྩ་འགྲེལ་གྱི་དོན་དང༌། བྱེ་བྲག་པའི་འདོད་ཚུལ་ལ་ཡང༌། མདོ་
ལས༑ རྒྱུ་ལས་འབྲས་བུ་གྲུབ་པ་མེད། །ཅེས་པ་རྩ་འགྲེལ་གྱི་དོན་རྟགས་ཡང་དག་གསུམ་གྱི་གྲངས་
ངེས་ལ། རྩོད་ཚུལ་ལ་སྦྱར་ནས་འཆད་པ་ལ། རྒྱུ་ཚོགས་པ་ལས་འབྲས་སྐྱེ་བར། །ཞེས་སོགས་ཚིགས་
བཅད་གཉིས་བྱུང་། དོན་ནི། གཞན་སྡེ་རིག་པ་ཅན་དང་བྱེ་བྲག་པ་སོགས་ཀྱི་སྟོན་པ་ཁ་ཅིག་ན་རེ། དེ་
གསུམ་དུ་མ་ངེས་པར་ཐལ། ནས་ས་ཆུ་ལུད་ཚོགས་པ་ཚང་བའི་དཔྱིད་དུས་ཀྱི་ཞིང་དེ། དེ་འདྲའི་ཞིང་
ཤར་མ་རང་འབྲས་ནས་མྱུག་སྐྱེ་བར་སྒྲུབ་པའི་རྟགས་གསུམ་གང་རུང་མ་ཡིན་པའི་ཕྱིར། དེར་ཐལ། དེ་
སྒྲུབ་ཀྱི་འབྲས་རྟགས་ཡང་དག་ཀྱང་མ་ཡིན། རང་བཞིན་གྱི་རྟགས་ཡང་དག་ཀྱང་མ་ཡིན། དེ་སྒྲུབ་ཀྱི་
མ་དམིགས་པའི་རྟགས་ཡང་དག་ཀྱང་མ་ཡིན་པའི་ཕྱིར། དང་པོ་གྲུབ་སྟེ། དེ་འདྲའི་ཞིངདེ་རང་འབྲས་
ནས་མྱུག་སྐྱེ་བའི་འབྲས་བུ་མ་ཡིན་པའི་ཕྱིར། གཉིས་པ་གྲུབ་སྟེ། དེ་འདྲའི་ཞིང་དེ་རང་འབྲས་ནས་མྱུག་
སྐྱེ་བ་དང་རྫས་གཅིག་མ་ཡིན་བའི་ཕྱིར། གསུམ་པ་གྲུབ་སྟེ དེ་འདྲའི་ཞིང་དེ་དེ་སྒྲུབ་ཀྱི་དགག་བྱ་མེད་
ཙམ་སྒྲུབ་པའི་རྟགས་ཡང་དག་མ་ཡིན་པའི་ཕྱིར། དེར་ཐལ། དེ་འདྲའི་ཞིང་དེ་རང་འབྲས་ནས་མྱུག་སྐྱེ་
བར་སྒྲུབ་པའི་ཕྱིར། ཞེས་མི་འཐད་པའི་རྩོད་ཚུལ་འཆད་པར་རང་འགྲེལ་ལས། འོ་ན། རྒྱུ་ཚོགས་པས་
འབྲས་བུ་སྐྱེ་བར་རྗེས་སུ་དཔོག་པར་བྱེད་པ་བཤད་པ་གང་ཡིན་པ་དེ་ཇི་ལྟར་གཏན་ཚིགས་རྣམ་པ་གསུམ་
གྱི་ནང་དུ་འདུ་ཞེ་ན་ཞེས་དང་། བྲམ་ཟེའི་འགྲེལ་བཤད་ལས། གཏན་ཚིགས་གཞན་སྲིད་པ་དགག་པའི་
དོན་དུ་སོགས་དང་ཤཱཀྱས། གཞན་གྱིས་འོ་ན། རྒྱུ་ཚོགས་པས་ཞེས་བྱ་བ་སོགས་བྱུང་། ལན་ནི་སྐྱོན་ངེ་
མི་འཐད་པར་ཐལ། དེ་འདྲའི་ཞིང་དེ། དེ་འདྲའི་དཔྱིད་དུས་ཀྱི་ཞིང་ཤར་མ་རང་འབྲས་ནས་མྱུག་སྐྱེ་རུང་
དུ་སྒྲུབ་པའི་རྟགས་གསུམ་གང་རུང་མ་ཡིན་པའི་ཕྱིར་ཟེར། རྟགས་གསུམ་དུ་མི་འཐད་པའི་སྐྱོན་མེང་

190ལེའུ་དང་པོའོ་མཐའ་དཔྱོད། གསུམ་ཉིད་དུ་ངེས་པར་གྲུབ་པ།
དེ༑ དེ་འདྲའི་ཞིང་དེ་དེ་འདྲའི་ཞིང་ཤར་མ་རང་འབྲས་ནས་མྱུག་སྐྱེད་ངེས་སུ་སྒྲུབ་པའི་རྟགས་ཡང་དག་
གསུམ་གང་རུང་མ་ཡིན་པའི་ཕྱིར་ཟེར་ཀྱང་སྐྱོན་མེད་པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་རང་བཞིན་
གྱི་རྟགས་ཡང་དག་ཡིན་པའི་ཕྱིར། དེར་ཐལ། རང་འབྲས་ནས་མྱུག་སྐྱེ་རུང་དེ་དེ་འདྲའི་ཚོགས་པ་ཚང་
བའི་ཞིང་དང་བདག་ཉིད་གཅིག་ཡིན་པའི་ཕྱིར། དེར་ཐལ། དེ་ལས་སྐྱེ་རུང་དང་དེ་སྐྱེ་བར་སྲིད་པར་
སྒྲུབ་པ་དོན་གཅིག་པའི་ཕྱིར། ཞེས་འཆད་པར། རྒྱུ་ཚོགས་པ་ལས་འབྲས་སྐྱེ་བར། །ནས། དེ་ནི་རང་
བཞིན་ཡིན་པར་བརྗོད། །ཅེས་བྱུང་། ཇི་སྐད་དུ་རང་འགྲེལ་ལས། དེ་ལ་ནི་རྒྱུ་ཚོགས་པ་ལས་འབྲས་བུ་
སྐྱེ་བ་སྲིད་པར་རྗེས་སུ་དཔོག་པ་འབའ་ཞིག་ཏུ་ཟད་དེ། ཚོགས་པ་རྣམས་ཀྱི་འབྲས་བུ་སྐྱེ་བར་རུང་བ་ཉིད་
རྗེས་དུ་དཔོག་པའི་ཕྱིར། རུང་བ་ཉིད་ཀྱང་ཚོགས་པ་ཙམ་དང་འབྲེལ་བ་ཡིན་པས་རང་བཞིན་དུ་གྱུར་པ་
ཁོ་ན་རྗེས་སུ་དཔོག་པ་ཡིན་ནོ་ཞེས་གསུངས་པའི་ཕྱིར། གཉིས་པ་གྲུབ་སྟེ། དེའི་རྟགས་ཀྱིས་དེ་སྒྲུབ་ཀྱི་
རྗེས་སུ་འགྲོ་ལྡོག་གི་ཁྱབ་པ་ཚད་མས་མ་ངེས་པའི་ཕྱིར། འཆད་པར། ཚོགས་པའི་འབྲས་བུ་ནུས་པ་
རྣམས། །འགྱུར་བ་དང་འབྲེལ་འབྲས་བུ་ལ །མ་ངེས་པ་ནི་ཉིད་ཡིན་ཏེ། །གེགས་བྱེད་པ་དག་སྲིད་ཕྱིར་
རོ༑ ༑ཞེས་བྱུང༌།
མཐའ་དཔྱད་པ་ལ་ཁ་ཅིག་ན་རེ ནས་ས་ཆུ་ལུད་དྲོད་གཤེར་ཚོགས་པ་ཚང་བའི་དཔྱིད་དུས་ཀྱི་
ཞིང་ཡང་ཡིན་རང་འབྲས་ནས་མྱུག་མི་སྐྱེ་བ་ཡང་ཡིན་པའི་གཞི་མཐུན་སྲིད་དམ་མི་སྲིད། མི་སྲིད་ན་དེ་
འདྲའི་ཚོགས་ཚང་ལ་འབྲས་བུ་སྐྱེད་ངེས་ཡིན་པས་མ་ཁྱབ་སྨྲས་པ་མི་འཐད་པར་ཐལ། །དེ་མི་སྲིད་པའི་
ཕྱིར་ཟེར་ན། ཁྱབ་པ་ལ་ཐེ་ཚོམ་ཟ། སྲིད་ན། དེ་ཆོས་ཅན། རང་འབྲས་ནས་ཀྱི་མྱུ་གུ་སྐྱེ་རུང་དུ་
ཐལ༑ དེ་འདྲའི་ཞིང་ཡིན་པའི་ཕྱིར་ན། རྟགས་ཁྱབ་གཉིས་ལ་ཐེ་ཚོམ་ཟ། འདོད་མི་ནུས་ཏེ། མྱུ་གུ་མི་
སྐྱེད་པར་ཚད་མས་ངེས་པའི་ཕྱིར་ན་རྟགས་ལ་ཐེ་ཚོམ་ཟ་སྟེ། མདུན་གྱི་གཞི་འདིར་ཤ་ཟ་སྲིད་མི་སྲིད་ལ་
སྦྱར་ནས་ཤེས་དགོས་པའི་ཕྱིར་ཏེ། རྣམ་བཤད་ལས། སྔར་བཤད་པའི་ཞིང་ཡང་ཡིན་ནས་ཀྱི་མྱུ་གུ་མི་
སྐྱེ་བ་ཡང་ཡིན་པའི་གཞི་མཐུན་སྲིད་དམ་མི་སྲིད་ཅེས་པ་ནས། ཆོས་ཅན་ཉིད་ལ་ཐེ་ཚོམ་ཟ་བར་ཀུན་ནས་

191ལེའུ་དང་བོའོ་མཐའ་དཔྱོད། གསུམ་ཉིད་དུ་ངེས་པར་གྲུབ་པ
མཚུངས་སོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། མ་ངེས་པ་ནི་ཉིད་ཡིན་ཏེ། །ཅེས་
གསུངས་པ་མི་འཐད་པར་ཐལ། དམ་བཅའ་འཐད་པའི་ཕྱིར་ན་མ་ཁྱབ་སྟེ། ནས་ས་ཆུ་ལུད་ཚོགས་པ་
ཚང་པའི་ཞིང་དེ་ཡིན་ན་མྱུ་གུ་སྐྱེད་པས་ཁྱབ་པ་མ་ངེས་ཏེ། དེ་འདྲའི་ཞིང་ཡང་ཡིན་མྱུ་གུ་མི་སྐྱེད་པ་ཡང་
ཡིན་པའི་གཞི་མཐུན་སྲིད་པའི་ཕྱིར་ཞེས་པའི་དོན་ཡིན་པས་ཁྱབ་པ་ཚད་མས་མ་ངེས་པའི་དོན་ནོ། །ཡང་
ཁ་ཅིག་ན་རེ། ནས་ཀྱི་རྒྱུ་ནས་ས་ཆུ་ལུད་དྲོད་གཤེར། ཚོགས་པ་གྲངས་ཚང་གི་དཔྱིད་ཞིང་དེ། དེ་
འདྲའི་དཔྱིད་ཞིང་ཤར་མ་རང་འབྲས་ནས་མྱུག་སྐྱེ་རུང་དུ་སྒྲུབ་པའི་རང་བཞིན་གྱི་རྟགས་ཡང་དག་ཡིན་
ཡང་༑ རང་འབྲས་ནས་མྱུག་སྐྱེ་ངེས་སུ་སྒྲུབ་པའི་རྟགས་ཡང་དག་མིན་ཟེར་ཞིང་། རྒྱུའི་མཚན་ཉིད་རང་
འབྲས་སྐྱེད་པར་འདོད་པ་ནང་འགལ་སོགས་ཉེས་པ་དུ་མར་འགྱུར་ཏེ། དེ་འདྲའི་དཔྱིད་ཞིང་དེ། དེ་
འདྲའི་དཔྱིད་ཞིང་ཤར་མ་རང་འབྲས་ནས་མྱུག་སྐྱེ་རུང་དུ་སྒྲུབ་པའི་རང་བཞིན་གྱི་རྟགས་ཡང་དག་མ་
ཡིན་པར་ཐལ། དེ་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། དེ་ཐལ། དེ་དེ་སྒྲུབ་ཀྱི་ཕྱོགས་ཆོས་མ་
ཡིན་པའི་ཕྱིར། དེར་ཐལ། རྩོད་གཞི་ལ་རྟགས་དེ་གྲུབ་པ་ནས་རྩོད་གཞིའི་ཞིང་དེ་ནས་མྱུག་འབྱུང་རུང་
ཡིན་མིན་ཐེ་ཚོམ་ཟ་བ་མེད་པའི་ཕྱིར། དེར་ཐལ། ཞིང་དེ་དེའི་རྒྱུར་ངེས་ན་ཞིང་དེས་དེ་སྐྱེད་པར་ངེས་
པས་ཁྱབ་པའི་ཕྱིར། རྟགས་ཁས། དེར་ཐལ། རང་འབྲས་སྐྱེད་པ་རྒྱུའི་མཚན་ཉིད་དུ་ཁས་བླངས་པའི་
ཕྱིར༑ གཞན་ཡང། དེ་འདྲའི་དཔྱིད་ཞིང་ཆོས་ཅན། ཁྱོད་ཀྱིས་རང་འབྲས་ནས་མྱུག་སྐྱེད་པར་
ཐལ༑ ཁྱོད་རང་འབྲས་ནས་མྱུག་གི་རྒྱུ་ཡིན་པའི་ཕྱིར། ཁྱབ་པ་ཁྱོད་རང་གི་རྒྱུ་འབྲས་ཀྱི་མཚན་ཉིད་ཀྱིས་
གྲུབ་རྟགས་ཁས་བླངས་དང་ཆོས་ཅན་གྱིས་གྲུབ། འདོད་ན། དེ་འདྲའི་དཔྱིད་ཞིང་ཆོས་ཅན། རང་འབྲས་
ནས་མྱུག་སྐྱེད་པར་ཚད་མས་ངེས་པར་ཐལ་ལོ། །འདོད་པའི་ཕྱིར། ཐལ་བ་སྔ་ཕྱི་གཉིས་ཀར་འཁོར་
གསུམ་ཁས། འདོད་ན། དངོས་འགལ་ལོ། །བྱས་པ་ལ་ཁོ་ན་རེ། དེ་སྐྱེད་པ་ལ་སྐྱེད་ངེས་ཀྱིས་མ་ཁྱབ་
པོ་ཞེ་ན། འོ་ན། དེ་ཆོས་ཅན། ཁྱོད་དེ་ལྟར་རྟོགས་པའི་ཚད་མ་ཞེན་ཡུལ་ལ་འཁྲུལ་བའི་ལོག་ཤེས་སུ་
ཐལ༑ ཚད་མས་ཁྱོད་དེ་ལྟར་རྟོགས་པ་གང་ཞིག ཁྱོད་དེ་ལྟར་མ་ངེས་པའི་ཕྱིར། རྟགས་ཁས། འཁོར་

ལེའུ་དང་པོའོ་མཐའ་དཔྱོད། 192
གསུམ་ཉིད་དུ་ངེས་པར་གྲུབ་པ
གསུམ། མ་ཁྱབ་ན། ལོག་ཤེས་མི་སྲིད་པར་ཐལ། མ་ཁྱབ་པ་དེའི་ཕྱིར། འཁོར་གསུམ་ཁས། འདི་
སྐོར་ཀྱི་རྣམ་བཤད་གསུམ་དང་སྤྱི་དོན་ལ་འཁྲུལ་ནས་ཁ་ཅིག་ན་རེ། ནས་མྱུག་གི་རྒྱུ་ཡིན་ན་རང་འབྲས་
ནས་མྱུག་སྐྱེད་པར་ཚད་མས་ངེས་པས་ཁྱབ། དེ་ལྟར་སྐྱེད་པར་ཚད་མས་ངེས་ན་རང་འབྲས་ནས་མྱུག་
འབྱུང་ངེས་ཀྱིས་ཁྱབ་ཟེར་ན། འོ་ན་རང་འབྲས་ནས་མྱུག་གི་རྒྱུ་ཡིན་ན་རང་འབྲས་ནས་མྱུག་གི་རྒྱུ་ཁ་
ཡར་བ་མ་ཡིན་པས་ཁྱབ་པར་ཐལ། རང་འབྲས་ནས་མྱུག་གི་རྒྱུ་ཡིན་ན་དེའི་རྒྱུ་ཚོགས་གྲངས་ཚང་ཡིན་
པས་ཁྱབ་པའི་ཕྱིར། འཁོར་གསུམ། དེར་ཐལ། དེའི་རྒྱུ་ཡིན་ན་དེ་སྐྱེད་པར་ཚད་མས་ངེས་པས་ཁྱབ་
པའི་ཕྱིར། རྟགས་ཁས། འཁོར་གསུམ། མ་ཁྱབ་ན་ཁྱབ་པར་ཐལ། དེའི་རྒྱུ་ཚོགས་པ་མ་ཚང་བར་དེ་
སྐྱེ་རུང་ཙམ་ཡང་སྒྲུབ་མི་ཐུབ་དེ་སྐྱེད་པར་ཚད་མས་ངེས་པར་ཚད་མས་ངེས་པས་ཁྱབ་པ་ལྟ་ཅི་སྨོས་པའི་
ཕྱིར༑ འདི་ཉིད་ལས། རྒྱུ་མ་ཚོགས་པར་འབྲས་བུ་ནི། །རྗེས་སུ་དཔོག་པ་གང་ཡིན་ཏེ། །ལྷག་མ་དང་
ལྡན་ནུས་མེད་ཕྱིར། །ཞེས་དང་། རྣམ་བཤ་ལས། རྒྱུ་ལ་ཚོགས་པ་དང་མ་ཚོགས་པ་གཉིས་ལས། ཕྱི་
མས་འབྲས་བུར་མ་ཟད་རུང་བ་དཔོག་པའང་མི་ནུས་པ་རྒྱུ་མ་ཚོགས་ཞེས་པ་དང་ཞེས་གསུངས་པའི་ཕྱིར་
དང་༑ རང་འགྲེལ་ལས་ཀྱང་། རུང་བ་ཉིད་ཀྱང་རྒྱུ་ཚོགས་པ་དག་ཁོ་ནས་བྱེད་དེ་ཞེས་གསུངས་པའི་
ཕྱིར༑ འཁོར་གསུམ། རྩ་བར་འདོད་ན། ནས་མྱུག་གི་རྒྱུ་ཁ་ཡར་བ་མེད་པར་ཐལ། ནས་མྱུག་གི་རྒྱུ་
ཡིན་ན་དེ་ཁ་ཡར་བ་མ་ཡིན་པས་ཁྱབ་པའི་ཕྱིར། འཁོར་གསུམ འདོད་ན། ནས་མྱུག་གི་ཉེ་བར་ལེན་
པའི་རྒྱུ་ཁོ་ན་ཡིན་པ་དང་བྱེད་རྒྱུ་དང་བདག་པོའི་རྒྱུ་སོ་སོ་བ་མེད་པར་ཐལ་ལོ། །འདོད་པའི་ཕྱིར། ཐལ་
བ་སྔ་ཕྱི་གཉིས་ཀར་འདོད་མི་ནུས་ཏེ། ནས་མྱུག་གི་རྒྱུ་ཚོགས་པའི་དུས་ཀྱི་རྒྱུ་དང་མ་ཚོགས་པའི་ས་བོན་
ལྟ་བུའི་ཁ་ཡར་བ་དང་རྒྱུ་སོ་སོ་བ་དུ་མ་ཡོད་པའི་ཕྱིར། རྣམ་བཤད་ལས། རྒྱུ་ལ་ཚོགས་པ་དང་མ་
ཚོགས་གཉིས་ལས་སོགས་དང༌། རང་འགྲེལ་ལས་མ་ཚོགས་པ་ནི་ཤིན་ཏུ་ནུས་པ་མེད་དེ། ཞེས་
དང་༑ ཤཱཀྱས་ཀྱང་། མ་ཚོགས་པ་ནི་མ་ཚང་བའོ། །རྗེས་སུ་དཔག་པ་ལྷག་མ་དང་ལྡན་པ་ནི་མ་ངེས་པ་
ཡིན་ནོ། །ཞེས་བྱ་བའི་ཐ་ཚིག་གོ་།ཞེས་གསུངས་པ་རྩ་ཚིག་གིས་མ་ངེས་པ་དང༌། ལྷག་ལྡན་གྱི་དོན་

ལེའུ་དང་བོའོ་མཐའ་དཔྱོད 193
གསུམ་ཉིད་དུ་ངེས་པར་གྲུབ་པ།
བཤད་པ་གྲུབ་པའི་ཕྱིར་རོ། ། གཞན་ཡང་ནས་མྱུག་གི་རྒྱུ་ལ་དེའི་མ་ངེས་པའི་རྒྱུ་དང་ངེས་པའི་རྒྱུ་དང་
ནས་མྱུག་དང་གྲོ་མྱུག་སོགས་ཀྱི་ཐུན་མོང་གི་རྒྱུ་སོགས་ཆེས་མང་པོ་དབྱེ་མི་རིགས་པར་ཐལ།དམ་
བཅའ་འཐད་པའི་ཕྱིར། འཁོར་གསུམ གཞན་ཡང་། རྒྱུ་དེ་འབྲས་བུ་དེ་སྐྱེད་པ་ལ་ཞུགས་ཀྱང་འབྲས་
བུ་སྐྱེད་པའི་བྱ་བ་བྱེད་པ་ལས་མ་རྫོགས་པ་དང་འབྲས་བུ་སྐྱེད་པའི་བྱ་བ་བརྩམ་མ་ཐག་དང་འབྲས་བུ་
སྐྱེད་པའི་བྱ་བ་ཚང་ནས་དངོས་རྒྱུ་ལ་སླེབས་པའི་སྐབས་དུ་མ་མི་འདོད་པར་ཐལ། རང་གི་འབྲས་བུ་སྐྱེད་
པའི་རྒྱུ་ཡིན་ན་ངེས་པར་འབྲས་བུ་དེ་འབྱུང་བས་ཁྱབ་པའི་ཕྱིར། མ་ཁྱབ་ན་ཁྱབ་པར་ཐལ དེ་ལྟར་རྒྱུ་ལ་
དངོས་རྒྱུ་མ་ཡིན་པར་འབྲས་བུ་ལ་འཁྲུལ་བར་བཤད་པ་དང་འགལ་བའི་ཕྱིར། འདི་རྣམ་བཤད་གསུམ་
དང་རང་འགྲེལ་གྱི་གཞུང་མང་ངོ༌། །འདོད་ན། ནས་མྱུག་སྐྱེད་ཚུལ་མཐོང་བའི་མངོན་སུམ་དང་འགལ་
ལ་དེ་བཞིན་དུ། ཚོགས་པའི་འབྲས་བུ་ནུས་པ་རྣམས། །འགྱུར་བ་དང་འབྲེལ་ཞེས་དང༌། དེའི་རང་
འགྲེལ་ལས། འབྲས་བུ་སྐྱེ་བ་ནི་ཚོགས་པ་ལས་སྐྱེ་བ་ཅན་གྱི་ནུས་པ་རྣམས་ཀྱི་འགྱུར་ར་བ་ལ་ལྟོས་པའི་
ཕྱིར་རོ། ཞེས་དང་། ནུས་པ་ཕྱི་མ་ཕྱི་མ་འགྱུར་བས་ཞེས་དང༌། ཤཱཀྱས། འདི་ལྟར་ཚོགས་པ་སྔ་མ་
ལས་ཕྱི་མ་ནུས་པའི་མཚན་ཉིད་སྐྱེ་ལ་ཞེས་དང་། དེ་ཉིད་གསལ་བར་བྱ་བའི་ཕྱིར་ནུས་པ་ཕྱི་མ་ཕྱི་མ་
འགྱུར་བས་ཞེས་བྱ་བ་ལ་སོགས་པ་སྨོས་ཏེ། སྐད་ཅིག་སྔ་མ་སྔ་མ་རྒྱུར་བྱས་ནས་ནུས་པའི་སྐད་ཅིག་ཕྱི་
མ་ཕྱི་མ་སྐྱེ་བ་ནི་ནུས་པ་ཕྱི་མ་ཕྱི་མ་འགྱུར་བའོ་ཞེས་སོགས་དང༌། བཞི་བརྒྱ་བ་ལས་ཀྱང་། སྐྱེ་བཞིན་བ་
ནི་ཕྱེད་སྐྱེས་ཕྱིར། །ཞེས་གསུངས་པའི་ཕྱིར། ཁྱབ་སྟེ། ནུས་པའི་སྔ་མ་སྔ་མའི་སྐབས་སུ་ཡང་ནས་
མྱུག་གི་རྒྱུ་དེ་ནས་མྱུག་སྐྱེ་བའི་བྱ་བ་བ་ལ་ཞུགས་པའི་ཕྱིར་དང་རྫོགས་པར་སྐྱེ་བའི་བྱ་བའི་ཕྱེད་ལ་
ཞུགས་པ་བཞི་བརྒྱ་པས་བཤད་པ་ལྟ་བུ་ཡིན་པའི་ཕྱིར། འདི་ལྟར་གཞུང་གོང་འོག་མ་བསྒྲིགས་པར་
རྨོངས་བཤད་སྣ་ཚོགས་བྱས་ཤིང་སོམ་ཉི་བརྒྱ་ལྟར་བྲིས་སོ། །བྱས་པ་ལ་ཁོ་ན་རེ། རྒྱུ་དེས་འབྲས་བུ་དེ་
སྐྱེད་པའི་བྱ་བ་ལ་ཞུགས་ན་རྒྱུ་དེས་འབྲས་བུ་དེ་བསྐྱེད་པས་ཁྱབ་པར་ཐལ། དེ་ལྟར་ན་དེས་དེ་སྐྱེད་པའི་
བྱ་བ་བྱས་པས་ཁྱབ་པའི་ཕྱིར་ན་མ་ཁྱབ། འདོད་ན། དེ་དེའི་བྱ་བ་ལ་ཞུགས་ན་དེས་དེ་བྱེད་ནུས་པས་ཁྱབ་

194ལེའུ་དང་པོའོ་མཐའ་དཔྱོད གསུམ་ཉིད་དུ་ངེས་པར་གྲུབ་བ།
པར་ཐལ་ལོ། །འདོད་པའི་ཕྱིར། འདོད་མི་ནུས་ཏེ། མངོན་སུམ་དང་འགལ་བའི་ཕྱིར། གཞན་
ཡང་༑ འོ་ན། ནས་ས་ཆུ་ལུད་དྲོད་གཤེར་ཚོགས་པ་ཚང་ཞིང་ནས་མྱུག་སྐྱེ་བ་ལ་མངོན་སུ་ཕྱོགས་པའི་
དཔྱིད་ཞིང་ཆོས་ཅན། རང་འབྲས་ནས་མྱུག་བསྐྱེད་པར་ཐལ། རང་འབྲས་ནས་མྱུག་སྐྱེད་པའི་བྱ་བ་ལ་
ཞུགས་པའི་ཕྱིར། འཁོར་གསུམ། དེར་ཐལ། ནས་ས་སོགས་ཚོགས་པར་བྱས་པའི་ཞིང་ཡིན་པའི་
ཕྱིར༑ རྟགས་སླ། ཁྱབ་སྟེ། དེ་དུས་ནས་མྱུ་གུ་སྐྱེ་བའི་བྱ་བ་ཡོད་པའི་ཕྱིར། དེར་ཐལ། འབྲས་བུ་སྐྱེ་
བའི་བྱ་བ་རྒྱུའི་དུས་ནས་རྫོགས་དགོས་པའི་ཕྱིར། དེར་ཐལ། རྒྱུ་འགག་པ་དང་འབྲས་བུ་སྐྱེ་བའི་བྱ་བ་
རྫོགས་ནས་སྐྱེ་བ་དུས་མཉམ་པའི་ཕྱིར། གཞན་ཡང༌། རྒྱུ་དེས་འབྲས་བུ་དེ་སྐྱེད་པའི་བྱ་བ་བྱས་ན་
འབྲས་བུ་དེ་སྐྱེ་བར་ངེས་པས་ཁྱབ་པ་ཕྱོགས་གླང་ཆོས་གྲགས་སོགས་མཁས་པ་སུ་གང་གི་ལུགས་མ་
ཡིན་པར་ཐལ། མཁས་པ་དེ་དག་གིས་ཀྱང་རྒྱུ་ཁ་ཡར་བས་ཀྱང་འབྲས་བུ་བསྐྱེད་པའི་བྱ་བ་བྱས་ཀྱང་
འབྲས་བུ་མ་གྲུབ་པ་ཞིག་འདོད་པའི་ཕྱིར། དེར་ཐལ། འབྲས་བུ་ངན་འགྲོའི་སྐྱེ་བ་དེ་རྒྱུ་འཕེན་བྱེད་ཀྱི་
ལས་དང་མ་རིག་པས་སྐྱེད་པའི་བྱ་བ་བྱས་ཀྱང་མ་གྲུབ་པ་ཞིག་ཡོད་པའི་ཕྱིར། དེར་ཐལ། འབྲས་བུ་
ངན་འགྲོའི་སྐྱེ་བ་དེ་འཕེན་བྱེད་ཀྱི་རྒྱུ་གསུམ་གྱིས་བསྐྱེད་པའི་བྱ་བ་བྱས་ཀྱང་ལྷན་ཅིག་བྱེད་རྐྱེན་མེད་པས་
མ་གྲུབ་པ་ཞིག་ཡོད་པའི་ཕྱིར། དེ་སྐད་དུ། འདི་ཉིད་ཀྱི་ལེའུ་གཉིས་པར། སྲིད་པའི་སྲེད་ལས་རྣམ་
རྒལ་བས། །ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་ཕྱིར་རོ། །ཞེས་གསུངས་པའི་
ཕྱིར༑ གཞན་ཡང་། དེ་ལྟར་འཐད་པར་ཐལ། འབྲས་བུ་དེ་སྐྱེ་བའི་རྒྱུ་ཡོད་ཀྱང་རྒྱུ་མ་ཚོགས་ན་འབྲས་
བུ་འབྱུང་མི་སྲིད་པའི་ཕྱིར། མདོའི་རང་འགྲེལ་ལས། རྒྱུ་ཡོད་པ་བདེན་དུ་ཆུག་ན་ཡང་གེགས་སྲིང་པའི་
ཕྱིར་དང་། རྒྱུ་གཞན་མ་ཚོགས་པ་སྲིད་པའི་འབྲས་བུ་མི་འབྱུང་བ་སྲིད་པ་ཡིན་ནོ། །ཞེས་ངང༌། དེའི་
འགྲེལ་བཤད་ཡངས་པ་དང་དྲི་མེད་ལས། དེ་ལྟར་ནི་རྒྱུ་ཡོད་ན་ཡང་ལྷན་ཅིག་བྱེད་པ་ཚང་བའི་ཕྱིར་
ར་བ་མ་ཡིན་ནོ་ཞེས་གསུངས་པའི་ཕྱིར། ཁྱབ་སྟེ རང་འགྲེལ་གྱིས་རྒྱུ་གཞན་གྱིས་འབྲས་བུར་འགྱུར་བ་
འབྲས་བུ་དེ་སྐྱེད་པའི་བྱ་བ་བྱས་ཀྱང་ལྷན་ཅིག་བྱེད་རྐྱེན་མ་ཚོགས་པའི་ཞིག་སྲིད་པས་འབྲས་བུ་དེ་མི་

195ལེའུ་དང་བོའོ་མཐའ་དཔྱོད གསུམ་ཉིད་དུ་ངེས་པར་གྲུབ་པ།
འབྱུང་བ་སྲིད་པར་བསྟན། འགྲེལ་བཤད་ཀྱིས་ལྷན་ཅིག་བྱེད་རྐྱེན་མ་ཚང་ན་འབྲས་བུ་དེ་མི་འབྱུང་བས་
ཁྱབ་པར་བསྟན་པ་ཡིན་པའི་ཕྱིར། འདི་ནི་དབུ་ཕར་མངོན་སུམ་ལ་གྲགས་ཆེ་བས་མ་སྤྲོས དཀའ་བའི་
གནས་ཅུང་ཟད་དཔྱད་ཟིན་ཏོ།
གཉིས་པ་དུས་མཉམ་ལ་བརྟེན་པའི་རྩོད་པ་དེ་འཆད་པར། ཚོགས་པ་གཅིག་ལ་རག་ལུས་
པའི༑ །ཞེས་པ་ནས། དེ་ནི་འབྲས་བུའི་རྟགས་ལས་སྐྱེས། །ཞེས་བྱུང་། འདི་ལ་གཞན་བྱེ་རིག་གྲངས་
གསུམ་ཁ་ཅིག་ན་རེ། དེ་ནི་རྣམ་གསུམ་ཉིད། ཅེས་རྟགས་ཡང་དག་ལ་གསུམ་དུ་གྲངས་ངེས་པར་འདོད་
བ་མི་འཐད་པར་ཐལ། རྒྱུ་དང་འབྲས་བུའི་རྟགས་གཉིས་གང་རུང་མ་ཡིན་པའི་རྟགས་ཡང་དག་མུན་པར་
བུ་རམ་དང་མ་དུ་ལུང་ཀ་སོགས་ཀྱི་རོ་མྱང་བས་གཟུགས་རྟོགས་པ་དང་སོགས་སྒྲས་མེ་ཏོག་ཙམ་པ་ཀ་
སོགས་ཀྱི་དྲི་མྱང་བས་གཟུགས་རྟོགས་པ་དང་། མེའི་རེག་བྱ་མྱོང་བས་གཟུགས་རྟོགས་པའི་རྗེས་དཔག་
ཡོད་པའི་ཕྱིར། རྩོད་ཚུལ་འཆད་པར། རང་འགྲེལ་ལས། འོ་ན། རྒྱུ་དང་འབྲས་བུར་མ་གྱུར་བ་གཞན་
རོ་ལ་སོགས་པས་གཟུགས་ལ་སོགས་པ་རྟོགས་པ་གང་ཡིན་པ་དེ་ཇི་ལྟར་ཞེ་ན། ཞེས་བྱུང༌། དོན་ནི་
གཞན་ཞེས་པས་གཟུགས་སོགས་རྗེས་སུ་དཔག་བྱ་ལས་གཞན་པའི་རོ་དང་སོགས་པས་དྲི་དང་རེག་བྱ་
སོགས་ཀྱི་རྒྱུ་མཚན་མྱང་བ་ལས་དཔག་བྱ་དེ་དག་རྟོགས་པའི་ཕྱིར་ཞེས་པ་ཡིན་ཏེ། རོ་དང་དྲི་ངང་རེག་
གསུམ་དེ་འདྲ་དེ་རྟགས་ཡང་དག་གང་ཞིག དངོས་ཀྱི་སྒྲུབ་ཆོས་གཟུགས་གསུམ་པོ་དང་རྒྱུ་འབྲས་ཡང་
མ་ཡིན། བདག་ཉིད་གཅིག་ཡང་མ་ཡིན། མེད་དགག་ཡང་མ་ཡིན་པའི་ཕྱིར། ཞེས་འཆད་
བ༑ ཤཱཀྱས། རྒྱུ་དང་འབྲས་བུ་མ་གྱུར་པ་རྗེས་སུ་དཔག་པར་བྱ་བའི་དོན་ལས་གཞན་པ་རོ་ལ་སོགས་
པས་སོ། །ཞེས་སོགས་གསུངས་པའི་ཕྱིར། དེ་ལ་དེ་འདྲའི་རྗེས་དཔག་སྐྱེ་བ་ཡོད་པས་ཁྱོད་ལྟར་རོ་
སོགས་གཏན་ཚིགས་བྱས་ནས་དུས་མཉམ་གྱི་གཟུགས་རྟོགས་པའི་གཏན་ཚིགས་ཟུར་པ་བཞི་བ་ཞིག་
ཁས་ལེན་མི་དགོས་པར་ཐལ། ཁ་ནང་བུ་རམ་དང་མ་དུ་ལུང་ཀ་སོགས་ཀྱི་རྒྱུའི་ཆོས་རྗེས་དཔོག་གི་
འབྲས་རྟགས་ཡང་དག་ལས་སྐྱེ་བ་ཡོད་པའི་ཕྱིར། ཞེས་པའི་དངོས་ལན་སྟོན་པར། གཟུགས་ལ་སོགས་

ལེའུ་དང་པོའོ་མཐའ་དཔྱོད། 196
གསུམ་ཉིད་དུ་ངེས་པར་གྲུབ་པ།
པ་རོས་རྟོགས་པ། །རྒྱུ་ཆོས་རྗེས་སུ་དཔོག་པ་སྟེ། །ཞེས་བྱུང་། དེ་ལྟར་རྗེས་དཔག་སྐྱེ་ཚུལ་ནི་དཔེར་ན་
དུ་བའི་རྟགས་ཀྱིས་མེ་རྟོགས་པ་ན་བསྲེག་བྱའི་བུད་ཤིང་ཡང་འགྱུར་བ་བྱས་ཚུལ་རྟོགས་པ་བཞིན་ཞེས་
འཆད་པར། དུ་བས་བུད་ཤིང་འགྱུར་བ་བཞིན། །ཞེས་བྱུང་། རྟགས་དེའི་སྒྲུབ་བྱེད་མ་དུ་ལུང་ཀའམ་བུ་
རམ་གྱི་རོའི་ཉེར་ལེན་བུ་རམ་གྱི་རོ་སྔ་མ་མེད་པར་བུ་རམ་གྱི་རོ་གཟུགས་ཕྱི་མ་མི་འབྱུང་ལ། རོ་སྔ་མ་ངེ་
ཉིད་བུ་རོ་ལས་གཞན་པ་བུར་གཟུགས་ཀྱི་ཡང་ལྷན་ཅིག་བྱེད་རྐྱེན་ཡིན་པའི་ཕྱིར། ཞེས་འཆང་
པར༑ ནུས་པ་འཇུག་པ་མེད་པར་ནི། །རོ་མེད་དེ་ཉིད་གཞན་གྱི་རྒྱུ། །ཞེས་བྱུང་། བུ་རམ་རོ་གཟུགས་
གཅིག་མེད་ན་གཅིག་ཤོས་ཀྱང་མེད་དགོས་པར་ཐལ། དེ་གཉིས་དངོས་རྒྱུ་ཚོགས་པ་ཚར་གཅིག་ལ་རག་
ལས་ཀྱི་འབྲེལ་བ་གྲུབ་པའི་ཕྱིར། ཞེས་འཆད་པར། ཚོགས་པ་གཅིག་ལ་རག་ལུས་པའི། །ཞེས་
བྱུང་༑ དེ་དག་གི་གྲུབ་དོན་ཤེས་བྱ་ཆོས་ཅན། རྗེས་དཔག་མི་འདྲ་བ་གཉིས་སྐྱེས་པས་རྟགས་མི་འདྲ་བ་
གཉིས་ཀྱང་ངེས་པར་མི་དགོས་བར་ཐལ། བཤད་མ་ཐག་དེ་ལྟར་རྒྱུ་ཆོས་རྗེས་དཔོག་གི་འབྲས་རྟགས་
གཅིག་ལས་རང་དུས་ན་འདས་བའི་བུ་རོ་སྔ་མས་བུར་གཟུགས་སྐྱེད་པའི་ནུས་པ་རྟོགས་པའི་རྗེས་དཔག་
དང་བུར་གཟུགས་ད་ལྟར་བ་རྟོགས་པའི་རྗེས་དཔག་གཉིས་སྐྱེ་བ་ཡོད་པ་དེ་ཕྱིར། ཞེས་འཆད་པར། ངེ་
ལྟར་འདས་དུས་གཅིག་རྣམས་རྟོགས། །དེ་ནི་འབྲས་བུའི་རྟགས་ལས་སྐྱེས། །ཞེས་བྱུང༌། ཁ་ཅིག་ན་
རེ། བུ་རོ་ད་ལྟར་བ་ཆོས་ཅན། ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་སྒྲུབ་
པའི་འབྲས་རྟགས་ཡང་དག་ཡིན་པར་ཐལ། དེ་ལྟར་སྒྲུབ་པའི་རྒྱུ་ཆོས་རྗེས་དཔག་གི་འབྲས་རྟགས་ཡང་
དག་ཡིན་པའི་ཕྱིར། གཟུགས་ལ་སོགས་པ་རོས་རྟོགས་པ། །རྒྱུ་ཆོས་རྗེས་སུ་དཔོག་པ་སྟེ །ཞེས་
གསུངས་པའི་ཕྱིར་ན་མ་ཁྱབ་སྟེ། བུ་རོ་ད་ལྟར་བ་དེ་ཁ་ནང་བུ་རམ་གོང་བུའི་སྟེང་དུ་བུ་རོ་སྔ་མ་དེ་བུར་
གཟུགས་ད་ལྟར་སྐྱེད་པའི་ནུས་པ་ཡོད་པར་སྒྲུབ་བའི་རྒྱུ་ཆོས་རྗེས་དཔག་གི་རྟགས་ཡང་དག་ཡིན་པའི་
ཕྱིར། དེར་ཐལ། བུ་རོ་སྔ་མ་བུ་རོ་ད་ལྟར་བའི་རྒྱུ་དང་། རྒྱུའི་ཆོས་པུ་རོ་སྔ་མས་ཕྱི་མའི་གཟུགས་སྐྱེང་
པའི་ནུས་པར་འཇོག་དགོས་པའི་ཕྱིར། དེར་ཐལ། འདིར་རོ་སྔ་མའི་ཆོས་རོ་ཕྱི་མའི་རྟགས་ཀྱིས་རོ་

ལེའུ་དང་པོའོ་མཐའ་དཔྱོད། 197
གསུམ་ཉིད་དུ་ངེས་པར་གྲུབ་པ།
སྔ་མའི་ཆོས་དཔོག་པའི་རྟགས་ཡང་དག་གི་སྐབས་ཡིན་པའི་ཕྱིར། དེར་ཐལ། དེ་བཞིན་དུ་གཟུགས་དྲི་
རེག་སོགས་ཀྱི་རྒྱུ་ཆོས་རྗེས་སུ་དཔག་ཚུལ་ཡང་སྐབས་སྟོབས་ཀྱིས་ཤེས་དགོས་པའི་ཕྱིར། རྣམ་བཤད་
ལས༑ ༑རྒྱུ་ནི་རོའི་ཉེར་ལེན་རོ་སྔ་མ་ཡིན་ལ། ཆོས་ནི་དེའི་ཁྱད་པར་བྱེད་ཆོས་རོ་སྔ་མས་གཟུགས་སྐྱེད་
པའི་ནུས་པའོ་ཞེས་གསུངས་པའི་ཕྱིར། རྩ་བའི་ཐལ་བ་སྔ་མ་གཉིས་ལ། འདོད་ན།བུ་རོ་ད་ལྟར་བ་
ཆོས་ཅན། བུར་གཟུགས་ད་ལྟར་བའི་གཟུགས་དེ་ཁྱོད་ཀྱི་རྒྱུའི་ཁྱད་ཆོས་ཡིན་པར་ཐལ། ཁྱོད་ཁ་ནང་བུ་
རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་སྒྲུབ་པའི་རྒྱུ་ཆོས་རྗེས་དཔོག་གི་འབྲས་རྟགས་
ཡང་དག་ཡིན་པའི་ཕྱིར། འཁོར་གསུམ། འདོད་མི་ནུས་ཏེ། ཁྱོད་དང་དེ་གཉིས་དུས་མཉམ་དུ་གྲུབ་པའི་
ཕྱིར༑ མ་གྲུབ་ན། བུ་རམ་ད་ལྟར་བ་ཆོས་ཅན། ཁྱོད་ཀྱི་རོ་གཟུགས་གཉིས་དུས་མཉམ་དུ་གྲུབ་པར་
ཐལ༑ ཁྱོད་རྡུལ་རྫས་བརྒྱད་འདུས་ཀྱི་གོང་བུ་ཡིན་པའི་ཕྱིར། ཡང་ཁ་ཅིག བུ་རོ་ད་ལྟར་བ་དེ་ཁ་ནང་བུ་
རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་སྒྲུབ་པའི་རྟགས་ཡང་དག་ཡིན་ཟེར་ན། བུ་རོ་ད་
ལྟར་བ་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། ཁྱོད་བུར་གཟུགས་ད་ལྟར་བ་དང་
མ་འབྲེལ་བའི་ཕྱིར། དེར་ཐལ། ཁྱོད་དེ་དང་བདག་གཅིག་ཏུ་ཡང་མ་འབྲེལ། དེ་བྱུང་དུ་ཡང་མ་འབྲེལ་
བའི་ཕྱིར། དང་པོ་གྲུབ་སྟེ། ཁྱོད་དང་དེ་གཉིས་དུས་མཉམ་རྫས་ཐ་དད་ཡིན་པའི་ཕྱིར། ཁྱབ་སྟེ། དུས་
མཉམ་པ་ལ་འབྲེལ་བ་མེད། །ཅེས་གསུངས་པའི་ཕྱིར། གཉིས་པ་གྲུབ་སྟེ། ཁྱོད་དང་དེ་གཉིས་དུས་
མཉམ་དུ་གྲུབ་པའི་ཕྱིར། བྱས་པ་ལ་ཁོ་ན་རེ། དེ་ཆོས་ཅན། བུར་གཟུགས་ད་ལྟར་བ་དང་འབྲེལ་བར་
ཐལ། ཁྱོད་དེ་དང་ཐ་དད་དེ་མེད་ན་ཁྱོད་མེད་དགོས་པའི་ཕྱིར། ཁ་ཅིག་མ་ཁྱབ་ཟེར་ཀྱང་འགོ་གི་འབྲེལ་
བའི་དོན་དང་འགལ་བས་མི་ལེགས་པས། རྟགས་མ་གྲུབ་བྱས་ན་ཆོག་སྟེ། རྫས་དང་དུས་སོགས་ཀྱིས་
བུ་རོ་མེད་ལ་བུར་གཟུགས་ཡོད་པ་དང་བུར་གཟུགས་ཡོད་ལ་བུ་རོ་མེད་པར་གྱུར་བ་ཡོད་པའི་ཕྱིར་
ཏེ༑ དབེར་ན་རྡོ་རྒྱུས་ཀྱི་གོས་ཀྱི་གཟུགས་དྲི་བཞིན། ཡང་དེ་དེ་དང་འབྲེལ་བར་ཐལ། དེ་གཉིས་དངོས་
རྒྱུ་ཚོགས་པ་གཅིག་ལ་རག་ལས་ཀྱིས་འབྲེལ་བ་གྲུབ་པའི་ཕྱིར་ན་མ་ཁྱབ། ཡང་ཁོ་ན་རེ། བུ་རོ་ད་ལྟར་

198ལེའུ་དང་པོའོ་མཐའ་དཔྱོད། . གསུམ་ཉིད་དུ་ངེས་བར་གྲུབ་པ།
བ་ཆོས་ཅན། ཁ་ནང་བུར་མ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་སྒྲུབ་པའི་རྒྱུ་ཆོས་རྗེས་
དཔོག་གི་འབྲས་རྟགས་ཡང་དག་་ཡིན་པར་ཐལ། ཁྱོད་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་
ལྟར་བའི་རྒྱུའི་ཆོས་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར་ན་འགལ་ཁྱབ་བོ། །རྟགས་
དེར་ཐལ། དེ་སྒྲུབ་ཀྱི་རྒྱུ་ཆོས་རྗེས་དཔོག་གི་རྟགས་ཡང་དག་ཡིན་པའི་ཕྱིར། ཁོ་རང་རྩ་བར་འདོད་
ན༑ གཞན་སྡེ་དེ་དག་ལྟར་དུས་མཉམ་པའི་རོའི་རྟགས་ཀྱིས་དུས་མཉམ་པའི་གཟུགས་རྟོགས་པའི་རྟགས་
དང་རྟགས་ཅན་དུ་ཁས་ལེན་རིགས་པར་ཐལ་ལོ། །འདོད་པའི་ཕྱིར། འཁོར་གསུམ། འདོད་མི་ནུས་
ཏེ༑ དེ་གཉིས་འབྲེལ་བ་མ་གྲུབ་པའི་ཕྱིར། བྲམ་ཟེའི་འགྲེལ་བཤད་ལས་རང་བཞིན་མ་ཡིན་ཏེ། ཐ་དད་
པའི་ཕྱིར་རོ། །ཞེས་གསུངས་པའི་ཕྱིར། ཁྱབ་སྟེ། འདིའི་ཐ་དད་ནི་རྫས་ཐ་དད་ཀྱི་དོན་ཡིན་པའི་ཕྱིར་
དང་༑ དེ་བཞིན་དུ་རྣམ་བཤད་ལས རོ་གཟུགས་རྟགས་དང་རྟགས་ཅན་དུ་སྟོན་པ་མ་ཡིན་ནོ། །རྩོང་
པའི་བསམ་པ་ལ་བུ་རམ་གྱི་རོ་ལས་གཟུགས་རྟོགས་པ་སྐྱེས་པ་ན། ནས། ལན་མ་འདེབས་ཤིག ངེ་
རྟགས་ཡང་དག་ཡིན་ཡང་འབྲས་རྟགས་མཚན་ཉིད་པ་མིན་ཞེས་སྨྲ་བས་ནི། ཞེས་གསུངས་པའི་
ཕྱིར། ཁོ་རང་ལ་བུ་རོ་ད་ལྟར་བ་ཆོས་ཅན། ཁ་ནང་བུ་རམ་གོང་བུའི་སྟེང་དུ་བུ་རོ་སྔ་མས་བུར་གཟུགས་
ཕྱི་མ་སྐྱེད་པའི་ནུས་པ་ཡོད་པར་སྒྲུབ་པའི་རྒྱུ་དངོས་སྒྲུབ་ཀྱི་རྟགས་ཡང་དག་ཡིན་པར་ཐལ། ཁྱོད་ཁ་ནང་
བུ་རམ་གང་བུའི་སྟེང་དུ་བུར་གཟུགས་ད་ལྟར་བའི་རྒྱུ་ཡོད་པར་སྒྲུབ་པའི་རྒྱུ་དངོས་སྒྲུབ་ཀྱི་རྟགས་ཡང་
དག་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་རྒྱུ་སྤྱི་སྒྲུབ་ཀྱི་དེ་ཡོད་པའི་ཕྱིར། འདོང་
ན། དེ་སྒྲུབ་ཀྱི་རྒྱུ་ཆོས་རྗེས་དཔོག་གི་རྟགས་ཡང་དག་མེད་པར་ཐལ། འདོད་པའི་ཕྱིར། འདིས་དུ་བས་
བུད་ཤིང་གི་འགྱུར་བ་རྟོགས་པའི་རྒྱུ་ཆོས་རྗེས་དཔོག་དང་གྲོག་མ་འཕོ་བའི་རྟགས་ཀྱིས་ཆར་བའི་རྒྱུའི་
འབྱུང་བ་འགྱུར་བ་རྟོགས་པའི་རྒྱུ་ཆོས་རྗེས་དཔོག་དང༌། དེ་བཞིན་དུ་ཉ་འཕར་བའི་རྟགས་ཀྱིས་ངེ་
སོགས་དུ་མ་ཤེས་པར་བྱ་རིགས་ཏེ། རྣམ་ངེས་སུ་གྲོག་མ་འཕོ་པ་སོགས་ཀྱང་བཤད་པའི་ཕྱིར། བྲམ་
ཟེའི་འགྲེལ་བཤད་ལས། རྒྱུའི་ཆོས་རྗེས་སུ་དཔོག་པ་འདིས་ནི་གྲོག་མ་འཕོ་བ་ལ་སོགས་པ་ལས་ཆར་བ་

199ལེའུ་དང་པོའོ་མཐའ་དཔྱོད། གསུམ་ཉིད་དུ་ངེས་པར་གྲུབ་པ།
འབབ་པ་ལ་སོགས་པ་རྗེས་སུ་དཔོག་པ་ཡང་རྒྱུའི་ཆོས་རྗེས་སུ་དཔོག་པའི་རང་བཞིན་དུ་བཤད་དོ་ཞེས་
དང་༑ རང་འགྲེལ་ལས། འདིས་ནི་གྲོག་མ་འཕོ་བ་དང་ཉ་འཕར་བ་ལ་སོགས་བ་ཞེས་དང་། ཆར་བའི་
རྒྱུ་འབྱུང་བ་འགྱུར་བ་ཁོ་ན་གྲོག་མ་ལ་སོགས་པ་འཁྲུགས་པ་ལ་སོགས་པའི་རྒྱུ་ཡིན་ནོ་ཞེས་དང་། དེའི་
འགྲེལ་བཤད་ཤཱཀྱས། སོགས་པ་ཞེས་བྱ་བའི་སྒྲས་ནི་གློག་འགྱུ་བ་དང་སྦལ་བ་སྐད་འབྱིན་པ་ལ་སོགས་
པ་བསྡུའོ། །ཆར་བ་ལ་སོགས་པ་ནས། སོགས་པ་ཞེས་བྱ་བའི་སྒྲས་རླུང་ལ་སོགས་བསྡུའོ། །ཞེས་
གསུངས་པའི་ཕྱིར།
གཉིས་པ་ལྟར་སྣང་གི་ཁྱད་པར་ཡང་དག་ཏུ་འདུ་བ་དགག་པ་ལ། གཞན་གྱིས་བཀོད་པའི་
རྟགས་ལྷག་ལྡན་དུ་བཤད་པ་དང༌། དེར་སྒྲུབ་དང་། ལྷག་ལྡན་གྱི་མིང་དོན་གསུམ། དང་པོ་ལ་རྒྱུ་ཁ་
ཡར་བས་འབྲས་བུ་སྐྱེ་རུང་དཔོག་པའི་ལྷག་ལྡན་དང་། འབྲས་བུ་སྤྱིས་རྒྱུ་ཁྱད་པར་བ་དཔོག་པའི་ལྷག་
ལྡན་གཉིས། དང་བོ་འཆད་པར། རྒྱུ་མ་ཚོགས་པར་འབྲས་བུ་ནི། །རྗེས་སུ་དཔོག་པ་གང་ཡིན་
པ༑ ༑ལྷག་མ་དང་ལྡན་ནུས་མེད་ཕྱིར། །ལུས་ལས་འདོད་ཆགས་རྗེས་དཔོག་བཞིན། །ཞེས་
བྱུང་༑ འཕྲོས་ཚུལ་ཡོད་དེ། མདོའི་རང་འགྲེལ་ལས། རྒྱུ་ཡོད་པ་བདེན་དུ་ཆུག་ན་ཡང༌། ནས། རྒྱུ་
གཞན་མ་ཚོགས་པ་སྲིད་པའི་ཕྱིར་ཞེས་པའི་བྱེ་རིག་གི་སྔ་མ་ཅན་གྱི་རྒྱུ་མ་ཚོགས་པ་ལས་འབྲས་བུ་
དཔོག་པར་འདོད་པ་དང་། རྒྱང་ཕན་དང་དཔྱོད་པ་བས་ཀྱང་རྒྱུ་ཁ་ཡར་བ་ལུས་ཀྱིས་ཆགས་ཅན་དཔོག་
པ་དང་གྲངས་ཅན་གྱིས་འདུས་པ་སོགས་མིག་སོགས་གཞན་དོན་བྱེད་པར་སྒྲུབ་པའི་གཏན་ཚིགས་གཉིས་
ཀ་ཡང་། རྩ་བར། གཏན་ཚིགས་ལྟར་སྣང་དེ་ལས་གཞན། །ཞེས་པའི་ནང་གི་མ་ངེས་པ་དང་ལྷག་ལྡན་
ཡིན་ཞེས་འཆད་པར། རྒྱུ་མ་ཚོགས་པར་འབྲས་བུ་ནི། །རྗེས་སུ་དཔོག་པ་གང་ཡིན་པ། །ལྷག་མ་དང་
ལྡན༑ ཞེས་བྱུང་། དེ་ལ་གོང་དུ་འཕེལ་ཀྱང་འབྲས་བུ་འབྱུང་རུང་བ་ཙམ་གྱི་ནུས་པ་ཡང་མེད་པའི་ཕྱིར་
ཞེས་འཆད་པར། ནུས་མེད་ཕྱིར། ཞེས་བྱུང་། དཔེར་ན་དཔྱོད་པ་བས་ལུས་རྒྱས་དབང་པོ་དྭངས་བློ་
གསལ་བ་ལས་འདོད་ཆགས་རྗེས་སུ་དཔོག་པ་དེ་བཞིན་དུ་ལྷག་ལྡན་ཡིན་ཞེས་འཆད་པ་ལ ལུས་ལས་

200ལེའུ་དང་པོའོ་མཐའ་དཔྱོད གསུམ་ཉིད་དུ་ངེས་པར་གྲུབ་པ།
འདོད་ཆགས་རྗེས་དཔོག་བཞིན། །ཞེས་བྱུང་། འདིའི་འཕྲོས་གཞི་གཏན་ཚིགས་ལྟར་སྣང་སོགས་བྲམ་
ཟེ་དང་ཕྱོགས་སྔ་དཔྱོད་པ་བ་སོགས་ཡིན་ཏེ། བྲམ་ཟེས། གཏན་ཚིགས་ལྟར་སྣང་དེ་ལས་གཞན། ཞེས་
བྱ་བ་བཤད་པའི་ཕྱིར་རྒྱུ་མ་ཚོགས་པའི་ཞེས་སྨོས་སོ། །ཞེས་དང༌། ཤཱཀྱས། དཔྱོད་པ་ཅན་ལ་སོགས་པ་
གང་དག་རྒྱུ་མ་ཚོགས་པ་ལས་ཀྱང་སོགས་དང་། རྣམ་བཤད་ལས། དཔྱོད་པ་བ་ལ་སོགས་པ་དག་ན་
རེ༑ ཞེས་པའི་སོགས་ཁོང་ནས་སྔར་ལྟར་འདོན་ནོ།
གཉིས་པ་འབྲས་སྤྱིའི་རྒྱུ་དཔོག་པའང་ཐེ་ཚོམ་ཟ་བའི་ལྷག་ལྡན་སྔར་བཤད་པའི་གཏན་ཚིགས་
ལྟར་སྣང་ཡིན་ཞེས་འཆད་པར། མི་མཐུན་ཕྱོགས་ལ་མ་མཐོང་བ། །ཙམ་གྱིས་འབྲས་སྤྱི་མཐོང་བ་
ལས༑ ༑གཏན་ཚིགས་ཤེས་པ་ཚད་ལྟར་སྣང༌། །ཞེས་བྱུང་། དཔེའི་སྟེང་ནས་མཚན་གཞི་འཆད་
པར༑ ཚིག་ལས་ཆགས་ཅན་ལ་སོགས་བཞིན། །ཞེས་བྱུང༌། གཉིས་པ་ནི་ཚད་མ་མདོ་ལས། ལྷག་ལྡན་
ལ་ཡང་ལྟ་བུར་རམ། །ཞེས་སོགས་ཀྱིས་གཞན་གྱི་ལྷག་ལྡན་བཀག་ནས་མདོའི་ལུགས་ཀྱི་ལྷག་ལྡན་
འཆད་པར། མི་མཐུན་ཕྱོགས་ལ་མ་མཐོང་བ། སོགས་བྱུང༌། དོན་དྲིལ་ན་གཞན་གྱི་རྟགས་བཀོད་པ་
ལྷག་ལྡན་དུ་འགྱུར་ཚུལ་རྟགས་དེ་དེ་སྒྲུབ་ལ་ཐེ་ཚོམ་སོགས་ཀྱིས་འཁྲུལ་མེད་མ་ཡིན་པར་ཐལ། གཞན་
སྡེ་བྱེ་རིག་གྲངས་སེར་རྒྱང་ཕན་གཅེར་དཔྱོད་རྣམས་ཀྱིས་མཐུན་པར་རྟགས་དེ་སྒྲུབ་ཀྱི་མི་མཐུན་ཕྱོགས་
ལ་མ་མཐོང་བ་ཙམ་གྱིས་དེ་སྒྲུབ་ཀྱི་ལྡོག་ཁྱབ་གྲུབ་པར་འདོད་པ་དེའི་ཕྱིར། ཞེས་འཆད་པར། མི་མཐུན་
ཕྱོགས་ལ་མ་མཐོང་བ། །ཙམ་གྱིས་འཁྲུལ་བ་མེད་པ་མིན། །ཞེས་བྱུང་། དེ་ལ་ཁྱབ་པར་ཐལ། དེ་འདྲའི་
ལྡོག་ཁྱབ་ལ་འཁྲུལ་བ་སྲིད་པ་ཅན་ཉིད་ཡིན་པའི་ཕྱིར། དཔེར་ན། ཕྲུ་བ་གཅིག་ཏུ་བཙོས་པའི་རྟགས་
ཀྱིས་དེ་ནང་གི་འབྲས་ཀུན་ཚོས་པར་སྒྲུབ་པ་བཞིན་ཡིན་པའི་ཕྱིར། འཆད་པར། འཁྲུལ་པར་སྲིད་པ་ཅན་
ཉིད་ཕྱིར། །ཕྲུ་བའི་འབྲས་ནི་ཚོས་པ་བཞིན། །ཞེས་བྱུང་། གསུམ་པ་ནི། ཚད་མ་མདོ་ལས། འབྲེལ་
གཞན་ལས་ཀྱང་རྟོགས་མི་འགྱུར། །ལྷག་མ་དང་ལྡན་ལས་འགྱུར་མིན། །ཞེས་སོགས་དང༌། དེའི་རང་
འགྲེལ་ལས། གང་དུ་ལྷག་མ་དང་ལྡན་པས་ལྷག་མ་དང་ལྡན་པ་ཡིན་ན་ནི་ཞེས་སོགས་ཀྱིས་བྱེ་རིག་གི་

ལེའུ་དང་པོའོ་མཐའ་དཔྱོད 201
གསུམ་ཉིད་དུ་ངེས་པར་གྲུབ་པ
ལྷག་ལྡན་གྱི་སྒྲ་དོན་བཀག་ཚུལ་དང་མདོ་རང་ལུགས་ཀྱི་ལྷག་ལྡན་གྱི་སྒྲ་དོན་འཆད་པར། གང་ཞིག་མ་
མཐོང་བ་ཙམ་གྱིས། །ལྡོག་པ་རབ་ཏུ་སྟོན་བྱེད་པ། དེ་ནི་ཐེ་ཚོམ་རྒྱུ་ཡིན་ཕྱིར། དེ་ལ་ལྷག་མ་ལྡན་ཞེས་
བརྗོད། །ཅེས་བྱུང་།
འདིའི་མཐའ་དཔྱད་པ་ལ། རྣམ་བཤད་དང་སྤྱི་དོན་ལྟར་ཅུང་ཟད་དཔྱད་ན།-སྔ་མ་ཁ་ཅིག་ན་
རེ༑ ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་ན་ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་ལ་ཐེ་ཚོམ་ཟ་བས་ཁྱབ་ཅེས་ཟེར་ན། གཞལ་བྱ་ཆོས་
ཅན༑ སྒྲ་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་ཁྱབ་པ་ལ་ཐེ་ཚོམ་ཟ་བར་
ཐལ༑ ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་
སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་གཞལ་བྱ་ཡིན་ན་རྟག་པ་ཡིན་པས་ཁྱབ་པ་མེད་ངེས་
སུ་རྟོགས་པའི་ཕྱིར། དེར་ཐལ། དེས་གཞལ་བྱ་དང་མི་རྟག་པའི་གཞི་མཐུན་རྟོགས་པའི་ཕྱིར། རྣམ་
བཤད་ལས། དེ་ལ་མ་ངེས་པའི་རྟགས་ཞེས་སོ། །གཞན་ཡང་། ཁ་ཅིག ལྷག་ལྡན་ཡིན་ན་ཁྱབ་པ་ལ་
ཐེ་ཚོམ་ཟ་བས་ཁྱབ་ཟེར་ན། ངག་སྨྲ་བ་ཆོས་ཅན། ཁྱོད་ངག་སྨྲ་བ་དེ་སྐྱེས་བུ་གཞན་ཆགས་བྲལ་དུ་སྒྲུབ་
པ་ལ་འགལ་བ་ལྷག་ལྡན་དུ་སོང་བའི་གང་ཟག་གི་ངོར་ཁྱོད་དེ་སྒྲུབ་ཀྱི་ཁྱབ་པ་ལ་ཐེ་ཚོམ་ཟ་བའི་གཏན་
ཚིགས་ཡིན་པར་ཐལ། ཁྱོད་གང་ཟག་དེ་འདྲའི་ངོར་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་བའི་
ཕྱིར༑ ཁྱབ་པ་ཁས། འཁོར་གསུམ། དེར་ཐལ། ཁྱོད་དེ་སྒྲུབ་ཀྱི་འགལ་བ་ལྷག་ལྡན་གྱི་གཏན་ཚིགས་
ཡིན་པའི་ཕྱིར། རྩ་བར་འདོད་མི་ནུས་ཏེ། གང་ཟག་དེ་འདྲ་དེ་ཁྱོད་ཡིན་ན་ཆགས་བྲལ་ཡིན་པས་ཁྱབ་པ་
ལ་སུན་འབྱིན་ཡང་དག་འཇུག་པར་མཐོང་བའི་གང་ཟག་ཡིན་པའི་ཕྱིར། དེར་ཐལ། དེ་འདྲའི་གང་ཟབག་
གིས་ཁྱོད་སྐྱེས་བུ་གཞན་ཆགས་བྲལ་དུ་སྒྲུབ་པའི་མཐུན་ཕྱོགས་ལ་མ་མཐོང་ཞིང་མི་མཐུན་ཕྱོགས་ལས་
ཡོད་པར་ཚད་མས་མཐོང་བའི་གང་ཟག་ཡིན་པའི་ཕྱིར། དེར་ཐལ། དེའི་རྒྱུ་མཚན་གྱིས་གང་ཟག་དེ་འདྲ་
དེས་ཁྱོད་མཐུན་ཕྱོགས་ལ་ཐེ་ཚོམ་ཟ་ལ་རྗེས་འགྲོའི་ཁྱབ་བར་ཐེ་ཚོམ་མི་ཟ་བའི་ཕྱིར། དེར་ཐལ། ཁྱོད་

202ལེའུ་དང་པོའོ་མཐའ་དཔྱོད། གསུམ་ཉིད་དུ་ངེས་པར་གྲུབ་པ།
གང་ཟག་དེ་འདྲས་མཐུན་ཕྱོགས་ལ་ཐེ་ཚོམ་ཟ་ལ་མི་མཐུན་ཕྱོགས་ལ་ཚད་མས་གྲུབ་པའི་ཕྱིར། རྣམ་
བཤད་ལས། ལྷག་ལྡན་ཁྱབ་པ་ལ་ཐེ་ཚོམ་ཟ་བར་འདོད་ན་ཡང་། ནས། དེས་ན་མི་མཐུན་པའི་ཕྱོགས་
ལ་ཐེ་ཚོམ་དང་བཅས་པ་ཞེས་བྱ་ཡི་རྗེས་ཁྱབ་ལ་ཐེ་ཚོམ་ཟ་བ་མ་ཡིན་ནོ། །ཞེས་སོ། །
མཚན་ཉིད་ལ་ཁ་ཅིག་ན་རེ། ཁྱོད་དེ་སྒྲུབ་ཀྱི་ཕྱོགས་ཆོས་གང་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
ཁྱབ་པ་མ་ངེས་པ་དེ་དེ་སྒྲུབ་ཀྱི་མ་ངེས་པའི་རྟགས་ཀྱི་མཚན་ཉིད་ཟེར་ན། སྐྱོན་སྔར་ལྟར་གཏོང་། གོ་
ཐོབ་བྱས་ཀྱང་ཉན་བྱ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་མ་ངེས་པར་
ཐལ༑ ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པའི་ཕྱིར། ཁྱབ་བ་ཁས། དེར་ཐལ། དེ་སྒྲུབ་ཀྱི་
ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་པའི་ཕྱིར། དེར་ཐལ། ཕྱོགས་གླང་གིས་ཕྱོགས་
ཆོས་འཁོར་ལོ་ལས། བྱས་དང་ཉན་བྱ་རྩོལ་ལས་བྱུང༌། །ཞེས་དང༌། དབུས་ན་ཐུན་མོང་མིན་
པའོ༑ །ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། ཉན་བྱ་ཡིན་ན་མི་རྟག་པ་ཡིན་པས་ཁྱབ་པའི་
ཕྱིར༑ ཡང་ཁ་ཅིག ཁྱོད་དེ་སྒྲུབ་ཀྱི་ཕྱོགས་ཆོས་གང་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་རྣལ་མར་
ཡང་མ་ངེས། བྱིན་ཅི་ལོག་ཏུ་ཡང་མ་ངེས་པ་དེ་དེའི་མཚན་ཉིད་ཟེར་ན། སྐྱོན་སྔ་མ་དང༌། གཞན་ཡང་
ཉན་བྱ་ཆོས་ཅན། ཁྱོད་ཀྱི་རྟགས་ཀྱིས་སྒྲ་རྟག་པར་སྒྲུབ་པའི་ཁྱབ་པ་ཕྱིན་ཅི་ལོག་ཏུ་མ་ངེས་པར་
ཐལ༑ ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པའི་ཕྱིར། དེར་ཐལ། ཁྱོད་སྒྲ་རྟག་སྒྲུབ་ཀྱི་མཐུན་
ཕྱོགས་ལ་མེད་ནས་མ་མཐོང་ཞིང་དེ་སྒྲུབ་ཀྱི་མི་མཐུན་ཕྱོགས་ལ་ཡོད་ཀྱང་ཡོད་པ་ལྟར་མ་ངེས་པའི་
རྟགས་གང་ཞིག ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཡོད་ཀྱང་ཡོད་བ་ལྟར་ཕྱི་རྒོལ་གྱིས་མ་
གྲུབ་ཅིང་མི་མཐུན་ཕྱོགས་ལ་མེད་ནས་མ་མཐོང་བའི་མ་ངེས་པའི་རྟགས་ཡང་ཡིན་པའི་ཕྱིར། རྟགས་
གཉིས་པ་གྲུབ་སྟེ། ཕྱོགས་གླང་གིས་ཚད་མ་རིགས་པའི་སྒོ་ལས། ཐུན་མོང་མ་ཡིན་པ་ནི། ཉན་བྱ་ཉིད་
ཀྱི་ཕྱིར་སྒྲ་རྟག་ཅེས་པ་ལྟ་བུའོ། །དེ་ནི་རྟག་མི་རྟག་གི་ཕྱོགས་དག་ལས་ལྡོག་པ་ཉིད་ཀྱི་ཕྱིར་དང་། རྟག་
མི་རྟག་གི་རྣམ་པར་ངེས་པ་སྤངས་པའི་གཞན་ཡང་མེད་པའི་ཕྱིར། ཉན་བྱ་འདི་ཇི་ལྟར་ན་ཐེ་ཚོམ་ཀྱི་རྒྱུ་

ལེའུ་དང་པོའོ་མཐའ་དཔྱོད། 203
གསུམ་ཉིད་དུ་ངེས་པར་གྲུབ་པ།
ཉིད་དོ་ཞེས་གསུངས་པའི་ཕྱིར། ཐུན་མོང་མ་ཡིན་པའི་མ་ངེས་པའི་རྟགས་ཀྱི་མཚན་ཉིད་ལ། ཁ་ཅིག་ན་
རེ༑ དེ་སྒྲུབ་ཀྱི་ཕྱོགས་ཆོས་གང་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གང་ལའང་མ་མཐོང་བ་
ཟེར། ལ་ལ་ན་རེ། གཞན་འདྲ་བ་ལས་དེ་སྒྲུབ་ཀྱི་ཕྱོགས་གཉིས་གང་ལ་ཡང་ཚད་མས་མ་མཐོང་བ་ཞེས་
ཟེར། གཞན་དག་ན་རེ། རང་ཉིད་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་གིས་དེ་ལྟར་མ་
མཐོང་བ་ཟེར། ཡང་ཁ་ཅིག །དེ་སྒྲུབ་ཀྱི་ཤེས་འདོད་ཀྱི་མཚན་ཉིད་ཡིན་པ་ཟེར་བ་དག་སྔར་བཤད་པས་
ཁེགས་ལ། གཞན་ཡང་། དང་པོ་གསུམ་མི་འཐད་པར་ཐལ། ཉན་བྱ་སྒྲ་མི་རྟག་པར་སྒྲུབ་པའི་ཐུན་མོང་
མ་ཡིན་པའི་མ་ངེས་པ་གང་ཞིག དེ་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་
མཐུན་ཕྱོགས་ལ་མཐོང་བའི་ཕྱིར། དང་པོ་སླ། གཉིས་པ་དེར་ཐལ། དེ་དེ་འདྲའི་གང་ཟག་གི་སྒྲ་འཛིན་
མངོན་སུམ་གྱི་མི་རྟག་པར་མཐོང་བའི་ཕྱིར། མ་གྲུབ་ན། ཉན་བྱ་ཆོས་ཅན། དེ་འདྲའི་གང་ཟག་གི་སྒྲ་
འཛིན་མངོན་སུམ་གྱིས་ཁྱོད་མི་རྟག་པར་མཐོང་བར་ཐལ། དེའི་མངོན་སུམ་གྱིས་སྒྲ་མི་རྟག་པར་མཐོང་བ་
གང་ཞིག ཁྱོད་མི་རྟག་པ་དང་སྒྲ་མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ཏེ་གྲུབ་བདེ་རྫས་
གཅིག་ཡིན་བའི་ཕྱིར། དང་པོ་གྲུབ་སྟེ། འདི་ཉིད་ལས དེ་ཕྱིར་དངོས་པོ་མཐོང་བ་ཡིས། །ཡོན་ཏན་
མཐའ་དག་མཐོང་བ་ཉིད། །ཅེས་གསུངས་པའི་ཕྱིར། དམ་བཅའ་བཞི་པ་ལ། སྲོག་ལྡན་ཆོས་
ཅན༑ གསོན་ལུས་ཀྱི་མཚན་ཉིད་ཡིན་པར་ཐལ། ཁྱོད་གསོན་ལུས་གང་ཟག་གི་བདག་བཅས་སུ་སྒྲུབ་
པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་པའི་ཕྱིར། ཁྱབ་པ་ཁས། འདོད་མི་ནུས་
ཤིང་༑ རྟགས་གྲུབ་སྟེ། དེ་དེ་སྒྲུབ་ཀྱི་ཕྱི་རྒོལ་བར་མཐུན་དཔེ་མེད་པའི་ཐུན་མོང་མ་ཡིན་པར་འགྲོ་ཚུལ་
ཉན་བྱས་སྒྲ་མི་རྟག་པར་དཔོག་པ་དང་འདྲ་བའི་ཕྱིར། འཁྲུལ་པ་ཉིད་ཀྱི་མཉན་བྱ་དང༌། །སྲོག་སོགས་
འདིར་ནི་མཚུངས་པར་འགྱུར། །ཞེས་དང་། རིགས་ཐིགས་ཕྱོགས་སྔ་བསྡུས་བར་ཀ་ཤཱིས། བྱེ་བྲག་པ་
ནི་རྗེས་སུ་དབག་མར་བྱ་བ་ལ་ཡོད་པ་ཐུན་མོང་མ་ཡིན་པ་མ་ངེས་པ་ཡང་དངོས་སུ་གཏན་ཚིགས་ཡིན་
པར་ཁས་ལེན་ཏེ། དབེར་ན། གསོན་པོའི་ལུས་ནི་བདག་དང་བཅས་པ་ཡིན་ཏེ། སྲོག་ལ་སོགས་པ་དང་

ལེའུ་དང་པོའོ་མཐའ་དཔྱོད། 204
གསུམ་ཉིད་དུ་ངེས་པར་གྲུབ་པ
ལྡན་པའི་ཕྱིར་རོ་ཞེས་ཟེར་བ་ལྟ་བུའོ། །ཞེས་གསུངས་པའི་ཕྱིར བྱས་པ་ལ་ཁོ་ན་རེ། ཉན་བྱ་ཆོས་
ཅན༑ ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་རྣལ་མར་མ་ངེས་པར་ཐལ། ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཀྱང་རྣལ་མར་མ་ངེས། ཁྱོད་ཀྱི་རྟགས་ཀྱིས་ལྡོག་ཁྱབ་ཀྱང་རྣལ་མར་མ་ངེས་
པའི་ཕྱིར་ན་མ་ཁྱབ། མ་གྲུབ་ན། ཉན་བྱ་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པར་
ཐལ༑ ཁྱོད་དེ་སྒྲུབ་ཀྱི་ཚུལ་གསུམ་རེ་རེ་ནས་ཡིན་པ་དེའི་ཕྱིར། རྟགས་དངོས། ཁོ་རང་ལ། ཉན་བྱ་
ཆོས་ཅན། ཁྱོད་ཀྱི་རྟགས་ཀྱིས་སྒྲ་རྟག་སྒྲུབ་ཀྱི་ཁྱབ་པ་ཕྱིན་ཅི་ལོག་ཏུ་མ་ངེས་པར་ཐལ། ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་ལྡོག་ཁྱབ་མ་ངེས་པའི་ཕྱིར། ཁྱབ་པ་ཁས་ཤིང་འགྲིག འདོད་མི་ནུས་ཏེ། མཉན་བྱ་ཡིན་
ན་རྟག་པ་ཡིན་པས་ཁྱབ་པ་ཕྱིན་ཅི་ལོག་ཏུ་ངེས་པའི་ཕྱིར། ཡང་ཁོ་ན་རེ། ཉན་བྱ་ཆོས་ཅན། ཁྱོད་ཀྱི་
རྟགས་ཀྱིས་སྒྲ་རྟག་སྒྲུབ་ཀྱི་ཐལ་འགྱུར་གྱི་ཁྱབ་པ་ཕྱིན་ཅི་ལོག་ཏུ་ངེས་པར་ཐལ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ཁྱབ་པ་ཕྱིན་ཅི་ལོག་ཏུ་ངེས་པའི་ཕྱིར་ན། འདོད་བྱས་པར་དེ་མ་ངེས་པར་ཐལ། ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ཡང་མ་ངེས། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཀྱང་མ་
ངེས་པའི་ཕྱིར། རྟགས་དང་པོ་མ་གྲུབ་པར་བཤད་ཟིན་ཏོ། །ཡང་ཁ་ཅིག དེ་སྒྲུབ་ཀྱི་ཕྱོགས་ཆོས་གང་
ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་རྣལ་མར་ཡང་མ་ངེས། དེའི་དེ་ཕྱིན་ཅི་
ལོག་ཏུ་ཡང་མ་ངེས་པ་དེ་དེ་མ་ངེས་པའི་གཏན་ཚིགས་ཀྱི་མཚན་ཉིད་ཟེར་ན། བྱས་པ་ཆོས་ཅན། ཁྱོང་
སྒྲ་རྟག་པར་སྒྲུབ་པའི་མ་ངེས་པའི་གཏན་ཚིགས་ཡིན་པར་ཐལ། ཁྱོད་སྒྲ་རྟག་སྒྲུབ་ལ་མཚན་ཉིང་དེའི་
ཕྱིར༑ འདོད་མི་ནུས་ཤིང་། རྟགས་དང་པོ་གྲུབ་སྟེ། དེ་སྒྲུབ་ཀྱི་འགལ་རྟགས་ཡིན་པའི་ཕྱིར། རྟགས་
གཉིས་པ་མ་གྲུབ་ན། སྒྲ་ཆོས་ཅན རྟག་པར་ཐལ། བྱས་པའི་ཕྱིར། ཁྱབ་པ་དངོས། འཁོར་
གསུམ། རྟགས་གསུམ་པ་མ་གྲུབ་ན། རི་བོང་རྭ་ཆོས་ཅན། བྱས་པ་མ་ཡིན་པ་མ་ཡིན་པར་ཐལ། རྟག་
པ་མ་ཡིན་པའི་ཕྱིར། ཁྱབ་པ་ཁས་སོ། ། གཞན་ཡང་། བྱས་པ་ཆོས་ཅན། ཁྱོད་སྒྲ་རྟག་དངོས་སུ་སྒྲུབ་
པའི་མ་ངེས་པའི་གཏན་ཚིགས་ཡིན་པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་ཀྱི་རྟགས་

ལེའུ་དང་པོའོ་མཐའ་དཔྱོད། 205
གསུམ་ཉིད་དུ་ངེས་པར་གྲུབ་པ།
ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་རྣམ་མར་ཡང་མ་ངེས། དེ་ཕྱིན་ཅི་ལོག་ཏུ་ཡང་མ་ངེས་པའི་
ཕྱིར༑ འདོད་མི་ནུས་པ་དང་རྟགས་དང་པོ་གྲུབ་པ་གཉིས་ཀ་ཡིན་པར་ཐལ། ཁྱོད་དེ་སྒྲུབ་ཀྱི་འགལ་
རྟགས་ཡིན་པའི་ཕྱིར། རྟགས་གཉིས་པ་མ་གྲུབ་ན། བྱས་པ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
རྗེས་སུ་འགྲོ་ལྡོག་གི་ཁྱབ་པ་རྣལ་མར་ངེསཔར་ཐལ། མ་གྲུབ་པ་དེའི་ཕྱིར། འདོད་ན། སྒྲ་ཆོས་
ཅན༑ རྟག་དངོས་སུ་ཐལ། བྱས་པ་ཡིན་པའི་ཕྱིར། ཁྱབ་བ་བྱས་རྟགས་ཀྱིས་སྒྲ་རྟག་དངོས་སྒྲུབ་ཀྱི་རྗེས་
ཁྱབ་རྣལ་མར་ངེས་པ་ལ་ཁས། གསུམ་པ་མ་གྲུབ་ན། བྱས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་རྟག་
དངོས་སུ་སྒྲུབ་པའི་ལྡོག་ཁྱབ་ཕྱིན་ཅི་ལོག་ངེས་པར་ཐལ། མ་གྲུབ་པ་དེའི་ཕྱིར། འདོད་ན། རི་བོང་རྭ་
ཆོས་ཅན། བྱས་པར་ཐལ། རྟག་དངོས་མ་ཡིན་པའི་ཕྱིར། ཡང་ཁ་ཅིག དེ་སྒྲུབ་ཀྱི་ཕྱོགས་ཆོས་གང་
ཞིག་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་རྣལ་མར་ཡང་མ་ངེས། དེ་ཕྱིན་ཅི་ལོག་ཏུ་མ་ངེས་པ་དེ་དེའི་
མཚན་ཉིད་ཟེར་ན། གཞལ་བྱ་ཆོས་ཅན། སྒྲ་རྟག་སྒྲུབ་ལ་མཚན་ཉིད་དེར་ཐལ། དེ་སྒྲུབ་ཀྱི་མ་ངེས་པའི་
གཏན་ཚིགས་ཡིན་པའི་ཕྱིར། རིགས་སྒོ་ལས། དེ་ལ་ཐུན་མོང་ནི་འདི་ལྟར་གཞལ་བྱ་ཉིད་ཀྱི་ཕྱིར་སྒྲ་
རྟག་ཅེས་པའོ། །ཞེས་གསུངས་པའི་ཕྱིར འདོད་ན། འཁོར་གསུམ་གྱི་འཕྲེང་བ་བྱ་ལ། སྔར་བཤད་
པའི་རྟགས་ལྟར་སྣང་གི་འདོད་ཚུལ་འདི་དག་གིས་རྟགས་ཀྱི་ཚུལ་དང་། དངོས་ཁྱབ་སོགས་མ་ཕྱེད་པའི་
གཏམ་ཡིན་པས་སོ་སོར་འབྱེད་ཤེས་པར་ཀྱིས།
རང་ལུགས་ལ་མ་ངེས་པའི་མཚན་ཉིད་བཤད་ཟིན། དབྱེ་ན། ཕྱོགས་གླང་གིས། དྲུག་ཡང
བཤད་དེ། རིགས་སྒོ་ལས། མ་ངེས་པ་ནི་དྲུག་ཏུ་དབྱེ་སྟེ། ཐུན་མོང་དང་། ཐུན་མོང་མ་ཡིན་པ་
དང་༑ མཐུན་ཕྱོགས་ཀྱི་ཕྱོགས་གཅིག་ལ་ཡོད་ལ་མི་མཐུན་ཕྱོགས་ལ་ཁྱབ་པ་དང༌མི་མཐུན་ཕྱོགས་ཀྱི་
ཕྱོགས་གཅིག་ལ་ཡོད་ལ་མཐུན་ཕྱོགས་ལ་ཁྱབ་པ་དང༌། གཉིས་ཀའི་ཕྱོགས་གཅིག་གི་ཡུལ་ལ་ཡོད་པ་
དང་༑ འགལ་བ་ལ་མི་འཁྲུལ་བ་ཡང་ཞེས་པའོ། །ཞེས་གསུངས་པའི་ཕྱིར། མཚན་གཞིའི་གོ་དོན་
བཤད་ན། དང་པོ་ནི། གཞལ་བྱ་ཆོས་ཅན། སྒྲ་རྟག་སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས

206ལེའུ་དང་པོའོ་མཐའ་དཔྱོད། གསུམ་ཉིད་དུ་ངེས་པར་གྲུབ་པ།
ཡིན་ཏེ་ཁྱོད་རྟག་པ་དང་མི་རྟག་པ་གཉིས་ལ་ཐུན་མོང་དུ་འདྲ་བར་ཁྱབ་ཅིང་དེ་སྒྲུབ་ཀྱི་མ་ངེས་པའི་
རྟགས་ཡིན་པའི་ཕྱིར། གཉིས་པ་ནི། ཉན་བྱ་ཆོས་ཅན། སྒྲ་རྟག་སྒྲུབ་ཀྱི་ཐུན་མོང་མ་ཡིན་པའི་མ་ངེས་
པའི་དེ་ཡིན་ཏེ། ཁྱོད་དེ་སྒྲུབ་ཀྱི་ཤེས་འདོད་ཀྱི་ཐུན་མོང་མ་ཡིན་པའི་ཁྱད་ཆོས་ཡིན་པའི་སྒོ་ནས་ཤེས་
འདོད་སྒྲ་མི་རྟག་པར་མ་ངེས་པར་དུ་ཁྱོད་མི་རྟག་པར་ངེས་པ་མི་སྲིད་པའི་ཕྱིར། དཔེར་ན། སྒྲའི་ལྡོག་པ་
དང་སྒྲ་དང་གཅིག་དང་སྒྲའི་ཆོས་དང་སྒྲའི་རྫས་དང་སྒྲའི་བྱས་པ་དང་སྒྲའི་དངོས་པོའི་རྟགས་ཀྱིས་དེ་
སྒྲུབ་ཀྱི་བྱས་པ་ལྟ་བུ་སྟེ། འདི་དེ་སྒྲུབ་ཀྱི་ཐུན་མོང་མ་ཡིན་པ་ཡིན་ནོ། །རིགས་སྒོ་ལས། དེ་ནི་རྟག་མི་
རྟག་གི་ཕྱོགས་དག་ལས་ལྡོག་པ་ཉིད་ཀྱི་ཕྱིར་ཞེས་དང་། གཏན་ཚིགས་དེ་ཉིད་ལས། ཉན་བྱ་ཡིན་པའི་
ཕྱིར༑ ཞེས་བྱ་བའི་གཏན་ཚིགས་ནི་མཐུན་ཕྱོགས་དང་མི་མཐུན་པའི་ཕྱོགས་ལ་མི་འཇུག་པས་ཐུན་མོང་
མ་ཡིན་པའི་མ་ངེས་པའོ། །ཞེས་གསུངས་པའི་ཕྱིར། འདིའི་མི་འཇུག་པ་དང་རིགས་སྒོའི་ཕྱོགས་གཉིས་
ལས་ལྡོག་པ་དོན་འདྲ་ལ་མི་འཇུག་ཚུལ་ཡོད་དེ། སྡེ་བདུན་རྒྱན་ལས། ཉན་བྱ་སྒྲ་ལས་གཞན་ལ་མི་
འཇུག་ཅེས་པའི་དོན་ནི་ཉན་བྱ་དེ་སྒྲ་ཁོ་ནའི་ཐུན་མོང་མ་ཡིན་པའི་ཁྱད་ཆོས་ཡིན་པའི་སྒོ་ནས་ཞེས་
སོགས། གསུམ་པའི་མཚན་གཞི་མི་རྟག་པའི་རྟགས་ཀྱིས་དུང་སྒྲ་རྩོལ་བྱུང་མ་ཡིན་པར་སྒྲུབ་པ་ལྟ་བུ་
ཡིན་ཏེ། མི་རྟག་པས་རྩོལ་བྱུང་མ་ཡིན་པའི་ཕྱོགས་གཅིག་གློག་སོགས་ལ་ཡོད། རྟག་པ་སོགས་ལ་མེད་
ཅིང་མི་མཐུན་ཕྱོགས་རྩོལ་བྱུང་ཐམས་ཅད་ལ་ཁྱབ་པའི་ཕྱིར། བཞི་པ་ནི། སྒྲ་ཆོས་ཅན། རྩོལ་བ་ལས་
བྱུང་བ་ཡིན་ཏེ། མི་རྟག་པའི་ཕྱིར། ཞེས་པ་ལྟ་བུ་ཡིན་ཏེ། མི་རྟག་པ་དེ་སྒྲུབ་ཀྱི་མཐུན་ཕྱོགས་ལ་ཁྱབ་
བྱེད་དང༌། མི་མཐུན་ཕྱོགས་ལ་རྣམ་གཉིས་སུ་འཇུག་པའི་ཕྱིར། ལྔ་པ་ནི། སྒྲ་ཆོས་ཅན། རྟག་
སྟེ༑ ལུས་ཅན་མ་ཡིན་པའི་ཕྱིར། ལྟ་བུ་ཡིན་ཏེ། ལུས་ཅན་མ་ཡིན་པ་དེ་དེ་སྒྲུབ་ཀྱི་མཐུན་ཕྱོགས་མི་
མཐུན་ཕྱོགས་གཉིས་ཀར་རྣམ་གཉིས་སུ་འཇུག་པའི་ཕྱིར། དྲུག་པ་ནི། རིགས་སྒོ་ལས་འགལ་བ་ལ་མི་
འཁྲུལ་བ་འདི་ཇི་ལྟར་སྒྲ་མི་རྟག་སྟེ། བྱས་པའི་ཕྱིར། བུམ་པ་བཞིན། སྒྲ་རྟག་སྟེ། ཉན་བྱ་ཉིད་ཀྱི་
ཕྱིར༑ སྒྲ་བཞིན་ཞེས་པ་འགལ་བའི་དོན་དག་གཅིག་ལ་ཡོད་པ་ནི་གཉིས་ཀ་ལ་ཐེ་ཚོམ་གྱི་རྒྱུའོ་ཞེས་

ལེའུ་དང་པོའོ་མཐའ་དཔྱོད། 207 གསུམ་ཉིད་དུ་ངེས་པར་གྲུབ་པ
གསུངས། ཛེ་ཏཱ་རིས་འདི་རྟགས་སྐྱོན་མ་ཡིན་པར་བཤད་དེ། གཏན་ཚིགས་ཀྱང་དེ་ཉིད་ལས འགལ་
བ་ལ་མི་འཁྲུལ་བ་ཞེས་བྱ་བ་ནི་གང་དུ་ཡང་གཏན་ཚིགས་ཀྱི་སྐྱོན་མ་ཡིན་པས་ཞེས་སོ། །ཡང་མ་ངེས་
པའི་གཏན་ཚིགས་བརྒྱད་ཀྱང་དབྱེར་རིགས་ཏེ། སྔ་མ་བཞིའི་སྟེང་ལ་ལྷག་ལྡན་ནམ་ཐེ་ཚོམ་ཟ་བ་བཞི་
བསྣན་ནས་བརྒྱད་ཀྱང་མཁས་པ་དུ་མས་བཤད་པའི་ཕྱིར། རིགས་ཐིགས་ཀྱི་དོན་བསྡུ་ཛི་ན་མི་ཏྲས་མཛད་
པ་ལས། མ་ངེས་པ་ལ་བརྒྱད་དུ་འདོད་ཅེས་དང༌། ཛེ་ཏཱ་རིས། བརྒྱད་པོ་འདི་དག་ནི་མ་ངེས་པའི་གཏན་
ཚིགས་ལྟར་སྣང་བ་ཞེས་བསྟན་ཏོ་ཞེས་གསུངས་པའི་ཕྱིར། ཐེ་ཚོམ་ཟ་བ་བཞི་ནི་མི་མཐུན་ཕྱོགས་ལ་ཐེ་
ཚོམ་དང་མཐུན་ཕྱོགས་ལ་མཐོང་བའི་མ་ངེས་པ་ཀུན་མཁྱེན་ལྐོག་གྱུར་གྱི་ངོར་ངག་སྨྲ་བའི་རྟགས་ཀྱིས་
སེར་སྐྱ་སོགས་ཀུན་མཁྱེན་མ་ཡིན་པར་སྒྲུབ་པ་ལྟ་བུ་དང་མཐུན་ཕྱོགས་ལ་ཐེ་ཚོམ་དང་མི་མཐུན་ཕྱོགས་
ལ་ཡོད་བའི་མ་ངེས་པ་ནི། ཀུན་མཁྱེན་བསྐལ་དོན་གྱི་ངོར་བསྟན་བཅོས་བྱེད་པའི་རྟགས་ཀྱིས་ཁྱུ་མཆོག་
དང་འཕེལ་བ་སོགས་ཀུན་མཁྱེན་དུ་སྒྲུབ་པ་ལྟ་བུ་དང༌། རྗེས་སུ་འགྲོ་ཞིང་ལྡོག་པར་ཐེ་ཚོམ་ཟ་བའི་མ་
ངེས་པ་ནི་སྲོག་ལྡན་བདག་བཅས་སུ་སོང་ལ། བདག་མེད་ལ་ལྐོག་གྱུར་ཏུ་སོང་བའི་ངོར་གསོན་ལུས་
བདག་བཅས་སུ་སྒྲུབ་པ་ལ་སྲོག་ལྡན་བཀོད་པ་ལྟ་བུ་དང་། ཡངདེའི་ངོར་གསོན་ལུས་བདག་མེད་མ་ཡིན་
པར་སྒྲུབ་པ་ལ་སྲོག་སོགས་མེད་པར་ཐལ་བར་འགྱུར་བ་བཀོད་པ་ལྟ་བུ་
ཐེ་ཚོ་མ་ཟ་བའི་མ་ངེས་པ་ལྟ་བུ་ཡིན་ནོ། །
ཡང་དེ་སྒྲུབ་ཀྱི་ཐུན་མོང་བའི་མ་དེས་བའི་རྟགས་ལ་དེ་སྒྲུབ་ཀྱི་དངོས་ཀྱི་མ་ངེས་པ་དང་ངེ་སྒྲུབ་
ཀྱི་ལྷག་ལྡན་གྱི་མ་ངེས་པར་བཏགས་པ་གཉིས་ཡོད། སྡར་བཤད་པའི་དང་པོ་བཞི་ལྟ་བུ་མཚན་གཞི་
ཡིན། དེ་སྒྲུབ་ཀྱི་མ་ངེས་པའི་གཏན་ཚིགས་ཡང་ཡིན། ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་གིས། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་ནས་མི་མཐུན་ཕྱོགས་ལ་ཐེ་
ཚོམ་ཟ་བ་འམ། དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་ཚད་མས་ངེས་ནས་མཐུན་ཕྱོགས་ལ་ཚོམ་ཟ་
བའམ། དེ་སྒྲུབ་ཀྱི་རྗེས་སུ་འགྲོ་ལྡོག་གཉིས་ཀར་ཐེ་ཚོམ་ཟ་བ་ཡང་ཡིན་པའི་གཞི་མཐུན་པ་དེ། ངེ་ཉྭསྒྲུབ་

208ལེའུ་དང་པོའོ་མཐའ་དཔྱོད། གསུམ་ཉིད་དུ་ངེས་པར་གྲུབ་པ
ཀྱི་ལྷག་ལྡན་དུ་བཏགས་པའི་གཏན་ཚིགས་ཀྱི་མཚན་ཉིད། འདི་ལྟར་བྱས་ན་སྡེ་བདུན་རྒྱན་དང་ཛེ་ཏཱ་རིའི་
གཞུང་སོགས་དང་འགྲིག་ཅིང་ལེགས་པ་ཡིན་ཏེ། ལྷག་ལྡན་གྱི་དོན་ཕྱོགས་ཆོས་ཅན་དུ་སོང་བའི་ཚུལ་
ལྷག་མ་གཉིས་གང་རུང་དང་ཁྱབ་པ་ཅི་རིགས་ལ་ཐེ་ཚོམ་གྱིས་ལྷག་མ་དང་བཅས་པར་བཤད་དགོས་པའི་
ཕྱིར༑ ཡང་ན་དེ་སྒྲུབ་ཀྱི་ཐུན་མོང་བའི་མ་ངེས་པའི་རྟགས་ཀྱང་ཡིན་ཁྱོད་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་གིས། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་ནས་མི་མཐུན་ཕྱོགས་
ལ་ཐེ་ཚོམ་ཟ་བ་འམ། དེ་སྒྲུབ་ཀྱི་མི་མཐུན་ཕྱོགས་ལ་ཡོད་པར་ཚད་མས་ངེས་ནས་མཐུན་ཕྱོགས་ལ་ཐེ་
ཚོམ་ཟ་བ་ཡང་ཡིན་པའི་གཞི་མཐུན་དེ་དེ་ལྟར་བཏགས་པའི་མཚན་ཉིད་བྱས་ན། སྤྱི་དོན་དང་རྣམ་བཤད་
གཉིས་ན་མཚན་ཉིད་མི་འདུག་ཀྱང་མཐུན་པར་སེམས། དེ་སྒྲུབ་ཀྱི་ཕྱོགས་ཆོས་གྲུབ་ཅིང་རྟགས་དེ་དེ་
སྒྲུབ་ཀྱི་མཐུན་ཕྱོགས་ལ་ཚད་མས་མཐོང་བའི་རྗེས་འགྲོ་དང་མི་མཐུན་ཕྱོགས་ལ་མ་མཐོང་བ་ཙམ་གྱིས་
ལྡོག་ཁྱབ་ཕྱོགས་གླང་ཡན་ཆད་ཀྱི་རང་སྡེ་མང་པོ་དང་གཞན་སྡེ་ཀུན་འདོད་པས་ལྟར་ན་རྟགས་དེ་རྟགས་
ཡང་དག་ཡིན་དགོས་ལ་ཕྱོགས་གླང་སོགས་ཀྱིས་ལྷག་ལྡན་དུ་འདོད་པས་ཡང་དག་ལྷག་ལྡན་དང་། དེ་
མཐུན་ཕྱོགས་ལ་མ་མཐོང་ཞིང་མི་མཐུན་ཕྱོགས་ལ་མཐོང་བས། དེའི་རྗེས་འགྲོ་མ་གྲུབ་ལ་ལྡོག་ཁྱབ་གྲུབ་
པར་འདོད་ཅིང་ཕྱོགས་ཆོས་གྲུབ་པས་ན་འགལ་རྟགས་སུ་འདོད་ཀྱང་ལྷག་ལྡན་ཡིན་པས་འགལ་བ་ལྷག་
ལྡན་ཞེས་བྱ། ལྷག་ལྡན་གྱི་སྒྲ་དོན་ཡོད་དེ། རྟགས་ཀྱི་ཚུལ་གསུམ་ལས་དང་པོ་གྲུབ་ཅིང་ལྷག་མ་ཅི་
རིགས་མ་གྲུབ་བས་ན་ལྷག་ལྡན་དང་ཞེས་དོན་སྐྱོན་ནས་བཤད་པ་དང་རྟགས་ཀྱི་ཚུལ་གསུམ་གྱི་དང་པོ་
ཚད་མས་གྲུབ་ཅིང་ལྷག་མ་གཉིས་ལ་ཐེ་ཚོམ་གྱི་ལྷག་མ་ཅན་ཡིན་པས་ལྷག་ལྡན་ཞེས་བློ་སྐྱོན་གྱིས་
འཆད་རིགས་པའི་ཕྱིར། དོན་སྐྱོན་གྱི་འཆད་ཚུལ་དེ་ལྟར་ཡིན་ཏེ། བྲམ་ཟེའི་འགྲེལ་བཤད་
ལས༑ ཕྱོགས་དང་མཐུན་པའི་ཕྱོགས་དང་མི་མཐུན་ཕྱོགས་ཀྱི་ཆོས་ཅན་རྣམ་པ་གསུམ་ལས། གཅིག་ནི་
གཏན་ཚིགས་ཡོད་པ་ཡིན་པས་དེ་ལས་མི་མཐུན་པའི་ཕྱོགས་གཅིག་ཏུ་ལྷག་མ་ཡིན་ནོ། །ཞེས་གསུངས་
པའི་ཕྱིར། ཁྱབ་སྟེ། མི་མཐུན་ཕྱོགས་ནི་ཚུལ་གྱི་ཐ་མ་ཁོ་ན་ལྷག་མ་ཡིན་གྱི་དེ་ལ་ཚུལ་གྱི་ལྷག་མ་མེད་

ལེའུ་དང་པོའོ་མཐའ་དཔྱོད། 209
གསུམ་ཉིད་དུ་ངེས་པར་གྲུབ་པ
ཅེས་བཤད་དགོས་པའི་ཕྱིར། འགྲེལ་བཤད་དེ་ཉིད་ལས། ལྷག་མ་ནི་ལྡོག་མཚམས་ཡིན་པའི་
ཕྱིར༑ ཞེས་གསུངས་པའི་ཕྱིར། འདིས་ཚུལ་དང་པོ་ཐེ་ཚོམ་ཅན་ཡོད་ཀྱང་ལྷག་ལྡན་མ་ཡིན་པ་དང་རྗེས་
འགྲོའི་ལྷག་ལྡན་ཡོད་ཚུལ་ཤེས་པར་གྱིས། བློ་སྐྱོན་གྱི་ལྷག་མ་བཤད་ཚུལ་ལྟར་ཡིན་ཏེ། རྣམ་ངེས་ཊི ཀ་
ཆེན་ལས། ཁྱབ་པ་ཐེ་ཚོམ་གྱི་ལྷག་མ་ལུས་པས་ལྷག་མ་དང་ལྡན་པ་ཞེས་བྱའོ། །ཞེས་གསུངས་བའི་
ཕྱིར༑ ལྷག་ལྡན་གྱི་ལྡན་སྒྲ་ལ་མཚུངས་རྐྱེན་ཡང་བྱིན་པར་གཞན་སྡེ་འདོད་དེ་ལྷག་མ་འབྲས་བུ་དང་
མཚུངས་པ་ཞེས་བཤད་པར་འདོད་པའི་ཕྱིར། དེར་ཐལ སྔ་མ་ཅན་དང་ལྷག་མ་ཅན་ཞེས་པའི་ཅན་ནམ་
ལྡན་སྒྲ་ནི་མཚུངས་རྐྱེན། དཔེར་ན། ཙནྡྲ་བ་ལས། འདྲ་བ་ལ་བཏིའོ་ཞེས་དང༌། དབྱངས་ཅན་མ་
ལས། མཉམ་པ་ལ་བཏའོ། །ཞེས་གསུངས་པ་ལྟར་བྱིན་པར་འདོད་པ་བཀག་པའི་ཕྱིར། དེར་ཐལ། སཱུ་
རྻ་བཱ་དང་། ཤེ ཥ་བཱ་ཞེས་པ་ལྡན་རྐྱེན་མ་ཏུ་བའི་དོན་ཅན་དཔེར་ན་ཙནྡྲ་བ་ལས། དེ་འདིའི་ཡོད་ལ་འདིར་
ཞེས་པ་མ་ཏུ་བའོ། །ཞེས་སོགས་དང༌། དབྱངས་ཅན་མ་ལས། ཡོད་པའི་དོན་ལ་མ་ཏུ་པའོ། །ཞེས་
དང་༑ མ་དང་ཨ་མཐའི་ཨུ་པ་དྷཱར་ལས་བ་ཏུ་ཨི་ན་དག་གོ་ཞེས་གསུངས་པ་ལྟར་གྱི་བ་ཏུ་བྱིན་ཤུལ་ཡིན་
པས་མཚུངས་པ་ལ་མི་འཇུག་ཅེས་བཀག་པའི་ཕྱིར། མདོ་ལས། སྔ་མ་ལྡན་ཞེས་བྱ་འདི་ལ། །ཐམས་
ཅན་སྲིད་ཕྱིར་ལྟ་པུ་མིན །ཞེས་དང༌། དེའི་རང་འགྲེལ་ལས། སྔ་མ་དང་མཚུངས་པས་ན་སྔ་མ་ལྟ་བུའོ་
ཞེས་དང་། མདོ་ལས། ལྷག་ལྡན་ལ་ཡང་ལྟ་བུར་རམ་ཞེས་དང༌། དེའི་རང་འགྲེལ་ལས། ལྷག་མ་ལྟ་
བུ་ཞེས་ཡང་གལ་ཏེ་ལྟ་བུར་བྱེད་ན་ཞེས་དང༌། དེའི་འགྲེལ་བཤད་དུ་རྒྱལ་དབང་བློས། ལྷག་མ་ནི་
འབྲས་བུ་སྟེ དེ་འདི་ལ་ཡོད་དོ་ཞེས་པ་ལྷག་མ་དང་འདྲ་བ་སྟེ་རྒྱུའོ་ཞེས་གསུངས་པ་ལྟར་འདོད་པ་
དགག་པར། འགྲེལ་བཤད་དེ་ཉིད་ལས། འདིར་མ་ཏུ་པའི་ས་སྔ་མ་དང་འདྲ་བ་ཉིད་སྲིད་པ་མ་ཡིན་ནོ་
ཞེས་པ་ཏིའི་ས་སྦྱར་བར་བྱའོ་ཞེས་གསུངས་པའི་ཕྱིར། འཆད་རྩོད་རྩོམ་མཁན་དག་གིས་ཀྱང་ལྷག་ལྡན་
གྱི་སྒྲ་དོན་རང་གཞན་སོ་སོའི་འདོད་ཚུལ་གྱི་སྒྲ་དང་དོན་ཞལ་མཇལ་ཙམ་མཛད་ན་ལེགས་པར་སེམས་
སོ༑ ༑འདི་ཡང་རྒྱལ་དབང་གོང་མས་རྗེ་རིན་པོ་ཆེའི་རྟོགས་བརྗོད་དཔེར་བཀོད་ནས་སྦྱངས་པ་ལྟར་བྱས་

ལེའུ་དང་པོའོ་མཐའ་དཔྱོད། 210
གསུམ་ཉིད་དུ་ངེས་པར་གྲུབ་བ
པའི་ལག་རྗེས་མཆོད་སྤྲིན་དུ་བྱས་ལ་དཔྱོད་ལྡན་རྣམས་ཀྱང་ཡིད་རངས་པར་མཛོད་ཅིག
དེ་རྣམས་ཀྱི་རགས་བཤད་སྐྱ་རིས་ཙམ་བྱས་ནས་རིགས་པའི་དབང་ཕྱུག་གཉིས་ཀྱི་གསུང་
ལའང་འཕགས་ཡུལ་ཤིང་རྟ་ཆེན་པོ་དག་དང་རྗེ་ཡབ་སྲས་ཀྱི་དཔྱད་ཚུལ་གྱི་རིགས་པའི་སྒོ་རེ་བྱས་ན་
མཉན་བྱ་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་རྟགས་སུ་གསུངས་པ་དེ་སྒྲུབ་ཀྱི་ཕྱི་
རྒོལ་གང་ལའང་དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པར་ཐལ། དེ་སྒྲུབ་ཀྱི་དཔེ་མེད་པས་ཐུན་མོང་
མ་ཡིན་པར་རིགས་སྒོ་སོགས་ལས་བཤད་པ་དེའི་ཕྱིར་ན་པཎ་ཆེན་ཆོས་མཆོག་དང་ཤནྟི་བ་གཉིས་ན་
རེ༑ དེ་ལ་མ་ཁྱབ་པ་ཁོ་ནར་ཐལ། དབང་རྟུལ་ལ་ཉན་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་
ངེས་གཞིའི་དཔེ་མེད་པས་ཐུན་མོང་མ་ཡིན་པའི་མ་ངེས་པ་ཡིན་ཀྱང་དབང་རྣོན་ལ་ཉན་བྱ་དེ་སྒྲུབ་ཀྱི་
རྟགས་ཡང་དག་ཏུ་དཔེ་མི་དགོས་པར་འགྲོ་བ་ཡོད་པའི་ཕྱིར། དེར་ཐལ ། དང་པོ་གང་ཞིག ཕྱི་མ་དེའི་
ཕྱིར། རྟགས་དང་པོ་གྲུབ་སྟེ། ཉན་བྱ་དེ་སྒྲུབ་ཀྱི་རྟགས་ཡང་དག་ཡིན་ཀྱང་དབང་རྟུལ་གྱི་ཕྱི་རྒོལ་ལ་ཐུན་
མོང་མ་ཡིན་པའི་མ་ངེས་པར་འགྲོ་བ་བློ་སྐྱོན་གྱིས་ཡིན་པའི་ཕྱིར ཇི་སྐད་དུ་རིན་ཆེན་འབྱུང་གནས་ཞི་
བས༑ ནང་ཁྱབ་ལས། ཐུན་མོང་མ་ཡིན་གཏན་ཚིགས་ཀྱི། །ཉེས་པ་རྨོངས་ལ་ལྟོས་པ་ཡིན། །ཞེས་
དང་༑ དེའི་རང་འགྲེལ་ལས། དེ་ལྟར་ན་ཐུན་མོང་མ་ཡིན་པའི་མ་ངེས་པ་ཇི་ལྟར་གསུངས་ཞེས་
དང་༑ འདི་སྐད་བསྟན་ཏེ་བློ་རྨོངས་པ་ད་ལ་ཆོས་གཞན་ཉིད་ཞུགས་པས་དེའི་མངོན་པའི་ང་རྒྱལ་ལ་
ལྟོས་ནས་མཉན་པར་བྱ་བ་ཡིན་པའི་ཕྱིར། ཞེས་པ་ཐུན་མོང་མ་ཡིན་མ་ངེས་པ་ཡིན་པའི་བར་བསྟན་
ཏོ༑ ༑ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། སྒྲ་དང་ཉན་བྱའི་ལྡོག་པ་སོ་སོར་མཚན་
མཚོན་དུ་མ་ངེས་ཤིང་ཉན་བྱ་དོན་བྱེད་ནུས་པའི་དངོས་པོར་སྒྲུབ་ནས་དོན་བྱེད་ནུས་པའམ། དངོས་པོ་ལ་
མི་རྟག་བས་ཁྱབ་བ་གྲུབ་པའི་དབང་རྣོན་གྱི་ཕྱི་རྒོལ་ལ་དཔེ་མེད་ཀྱང་ཉན་བྱའི་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚུལ་གསུམ་དང་། བསྒྲུབ་བྱ་རིམ་ཅན་དུ་འགྲུབ་པ་ཞིག་ཡོད་པའི་ཕྱིར། ནང་ཁྱབ་ལས། བློ་
གཡེར་གཅན་ལ་ནི་དཔེའི་སྦྱོར་བ་ལ་ལྟོས་པ་མ་ཡིན་ནོ་ཞེས་དང༌། དེའི་ཕྱིར་དཔེ་ལ་ཆགས་རྣམས་

ལེའུ་དང་བོའོ་མཐའ་དཔྱོད། 211
གསུམ་ཉིད་དུ་ངེས་པར་གྲུབ་པ།
ལ༑ ༑བུམ་བའི་དཔེ་ནི་བསྟན་པ་མཛད། །དེ་མི་དགོས་ལ་དོན་མེད་ཡིན། །ནང་གི་ཁྱབ་པ་བློ་ལྡན་
ལའོ༑ ༑ཞེས་དང༌། འཐད་ལྡན་ལས་ཀྱང༌། ཅི་སྟེ་ཉན་བྱ་ཉིད་ཅི་ཉན་པའི་ཤེས་བས་རྟོག་པའི་དོན་བྱེད་བ་
ཙམ་ཞིག་ཡིན་ནམ། གལ་ཏེ་དེ་ལྟ་ཡིན་ན་ནི་གོ་བར་བྱེད་པ་ཉིད་ཡིན་ནོ་སོགས་དང༌། རྣམ་ངེས་རྣམ་
བཤད་ལས། སྒྲ་དང་ཉན་བྱའི་མིང་དོན་གྱི་འབྲེལ་བ་མ་ངེས་པའི་སྔ་རོལ་ཉན་བྱའི་ལྡོག་པ་ཚད་མས་ངེས་
ཤིང་དེས་ཉན་ཤེས་སྐྱེད་པའི་བྱ་བ་བྱེད་པར་ངེས་པ་ན་ཉན་བྱ་དོན་བྱེད་ནུས་པ་ཡིན་པའི་ཕྱོགས་ཆོས་གྲུབ་
ཅིང་༑ དོན་བྱེད་ནུས་པ་ལ་མི་རྟག་པས་ཁྱབ་པར་ངེས་པར་བྱས་ནས། རྟགས་དེ་ལ་བརྟེན་ནས་ཉན་བྱ་ལ་
མི་རྟག་པས་ཁྱབ་པ་ངེས་ནུས་སོ། །ཚུལ་དེ་ལྟར་ཉན་བྱ་ལ་མི་རྟག་པས་ཁྱབ་པ་ངེས་བར་བྱེད་པ་ལས་
དཔེ་དགོས་བའི་དོན་མེད་དོ་ཞེས་གསུངས་པའི་ཕྱིར་རོ། ། གཞན་ཡང་དབེ་མེད་ཀྱང་ཉན་བྱའི་རྟགས་ཀྱིས་
སྒྲ་མི་རྟག་པར་སྒྲུབ་པའི་ཕྱོགས་ཆོས་གྲུབ་ཅིང་ཁྱབ་འབྲེལ་གྲུབ་བའི་རྟགས་འཛིན་སེམས་ཀྱི་རྗེས་སུ་
བསྒྲུབ་བྱ་ངེས་པའི་རྗེས་དཔག་དབང་རྣོན་ལ་སྐྱེད་བ་ཡོད་བར་ཐལ། དབང་རྣོན་ལ་དངོས་པོ་ལ་མི་རྟག་
པས་ཁྱབ་པ་གྲུབ་ཟིན་མ་བརྗེད་པ་དེའི་རྗེས་སུ་སྒྲ་དང་ཉན་བྱའི་མིང་དོན་གྱི་འབྲེལ་བ་གྲུབ་པས་དེ་སྒྲུབ་ཀྱི་
ཕྱོགས་ཆོས་གྲུབ་པ་གང་ཞིག་དེའི་རྗེས་སུ་ཁྱབ་པ་གྲུབ་ཟིན་དྲན་པའི་རྟགས་འཛིན་སེམས་ལས། སྒྲ་མི་
རྟག་པར་གསར་རྟོགས་ཀྱི་རྗེས་དཔག་སྐྱེ་བའི་ཕྱིར། དང་པོ་གྲུབ་སྟེ། དེའི་ཕྱོགས་ཆོས་གྲུབ་ཚུལ་
སོགས་དཔེ་ཡོད་པ་དང་ཐུན་མོང་བ་ཡིན་པའི་ཕྱིར། འཐད་ལྡན་ལས། ཅི་སྟེ་ཉན་བྱ་ཉིད་ཅི་ཞེས་པའི་
ལན་དུ། དེ་ཉིད་ལས། ཉན་པའི་ཤེས་པས་རྟོག་པའི་དོན་བྱེད་པ་ཙམ་ཞིག་ཡིན་ནམ་དེ་ལྟར་ཡིན་ན་ནི་གོ་
བར་བྱེད་པ་ཡིན་ནོ་ཞེས་དང༌། རྣམ་ངེས་རྣམ་བཤད་ལས། ཁྱབ་པ་གྲུབ་ཟིན་མ་བརྗེད་པའི་རྗེས་སུ་སྒྲ་
དང་ཉན་བྱ་གཉིས་ཀྱི་མིང་དོན་གྱི་འབྲེལ་བ་ངེས་པར་བྱས་པས་ཉན་བྱས་སྒྲ་མི་རྟག་པར་སྒྲུབ་པའི་ཕྱོགས་
ཆོས་གྲུབ་ལ་ཞེས་གསུངས་པའི་ཕྱིར། གཉིས་པ་གྲུབ་སྟེ། ཕྱོགས་ཆོས་དེ་ལྟར་ངེས་པ་ལས་ཁྱབ་པ་དྲན་
པའི་རྟགས་འཛིན་སེམས་སྐྱེ་བས་དེས་རྟགས་ཅན་རྗེས་དཔག་སྐྱེ་བའི་ཕྱིར། དར་ཊི ཀ་ལས། དེའི་རྗེས་
སུ་རྟགས་དེ་ལ་བརྟེན་ནས་སྒྲ་མི་རྟག་པར་གསར་དུ་ངེས་པར་བྱར་ཡོད་པ་ཡིན་ནོ་ཞེས་དང༌། འཐང་ལྡན་

ལེའུ་དང་པོའོ་མཐའ་དཔྱོད། 212
གསུམ་ཉིད་དུ་ངེས་པར་གྲུབ་པ
ལས༑ འོན་ཀྱང་དེ་ནི་ཐུན་མོང་བ་ཡིན་ཏེ། ཡོད་པ་ཙམ་ནི་ཐམས་ཅད་ལ་ཡོད་པའི་ཕྱིར་རོ། །ཞེས་
གསུངས་ལ་འདིའི་ཡོད་པ་ནི་བྷ་བ་ཞེས་པ་དངོས་པོ་ཡིན་ནོ། །ཤནྟི་བས། ཕྱོགས་ཀྱི་ཆོས་ཉིད་བཟུང་བ་
དང༌༑ ༑འབྲེལ་བ་ཡང་ནི་དྲན་པ་ཡིས། །རྗེས་སུ་དཔག་པར་ཁྱེད་འདོད་ན། །དེ་བཞིན་ནང་ཁྱབ་ཀྱང་
འདོད་ཀྱིས། །ཞེས་དང༌། གང་ཡོད་པ་དེ་ནི་སྐད་ཅིག་མ་ཡིན་ཏེ། ཞེས་བྱ་བ་ནི་རྗེས་སུ་འགྲོ་བ་སྒྲུབ་
བར་བྱ་བའི་ཆོས་ཅན་ལ་གཟུང་བ་ཡིན་ཏེ། དེ་ལ་མཐོང་པའི་གཏན་ཚིགས་ཀྱིས་ཁྱབ་པ་གཟུང་བའི་ཕྱིར་
དང་ཞེས་གསུངས་པའི་ཕྱིར། དེ་ལ་ཁོ་ན་རེ། དེའི་རྟགས་ཀྱིས་དེ་སྒྲུབ་ཀྱིས་ཁྱབ་པ་ངེས་པའི་སྔ་རོལ་ཏུ་
ཕྱོགས་ཆོས་ངེས་པའི་གང་ཟག་ལ་རྟག་འཛིན་སེམས་ཀྱི་རྗེས་སུ་སྒྲ་མི་རྟག་པར་གསར་རྟོགས་ཡོད་པར་
ཐལ༑ འདོད་པའི་ཕྱིར་ན་མ་ཁྱབ། འདོད་མི་ནུས་ཏེ། ཉན་བྱ་ལ་མི་རྟག་པས་ཁྱབ་པ་ངེས་པ་དེས་སྒྲ་ལ་
ཡང་མི་རྟག་པས་ཁྱབ་པར་ངེས་ནུས་པས་རྟགས་ཡང་དག་ཏུ་མི་འགྲོ་བའི་ཕྱིར། ཡང་ཁོ་ན་རེ། དེ་སྒྲུབ་
ཀྱི་ཐུན་མོང་མ་ཡིན་པའི་མ་ངེས་པའི་རྟགས་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། ཉན་བྱ་སྒྲ་མི་
རྟག་པར་སྒྲུབ་པའི་རྟགས་ཡང་དག་གང་ཞིག དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་རྟགས་ཡིན་
པའི་ཕྱིར་ན་རྟགས་དང་པོ་མ་གྲུབ་པོ། །བྱས་པ་ལ་ཁོ་ན་རེ། རྟགས་དང་བོ་དེར་ཐལ། དེ་དེ་སྒྲུབ་ཀྱི་
རྟགས་ཡང་དག་ཏུ་སོང་བའི་རྒོལ་བ་སྲིད་པའི་ཕྱིར་ན་ཤིན་ཏུ་མ་ཁྱབ་སྟེ། དམིགས་བསལ་དེ་འདྲ་སྲིད་
ཀྱང་སྤྱིར་བཏང་ལ་དེ་དེ་སྒྲུབ་ཀྱི་ཐུན་མོང་མ་ཡིན་པའི་གཏན་ཚིགས་ཡིན་ལ་དེ་དེ་སྒྲུབ་ཀྱི་རྟགས་ཡང་
དག་མ་ཡིན་པའི་ཁྱད་པར་འབྱེད་དགོས་པའི་ཕྱིར། དེར་ཐལ། དེ་ལྟར་མ་ཡིན་ན་སྤྱིར་བཏང་འཇོག་ཚུལ་
མེད་པར་འགྱུར་བའི་ཕྱིར། དཔལ་མགོན་ཀླུ་སྒྲུབ་ཀྱིས། སྤྱིར་བཏང་དམིགས་ཀྱིས་བསལ་བ་
དག ཁྱབསྟན་བཅོས་ཀུན་ལ་རབ་ཏུ་གཅེས། །ཞེས་གསུངས་པའི་ཕྱིར། ཁོ་རང་ལ་སྒྲ་ཆོས་ཅན། མིག་
ཤེས་ཀྱི་བཟུང་བྱ་ཡིན་པར་ཐལ། ཁྱོད་མིག་ཤེས་ཀྱི་བཟུང་བྱར་བྱེད་པའི་གང་ཟག་ཡོད་པའི་ཕྱིར། ཁྱབ་
བ་ཁས། རྟགས་གྲུབ་སྟེ། སངས་འཕགས་ཀྱི་མིག་ཤེས་ཀྱི་བཟུང་བྱ་ཡིན་པའི་ཕྱིར། །
སྨྲས་པ།

ལེའུ་དང་པོའོ་མཐའ་དཔྱོད 213
མཚན་གཞི་ལ་མཚན་ཉིད་ངེས་བྱེད
གངས་ཅན་རྟོག་གེའི་བློ་གྲོས་ཡོལ་གོ་རུ།
ཤོང་མིན་རྟགས་ཚུལ་གྲངས་དང་དེ་འདོད་གང༌།
ལྷག་ལྡན་སྒྲ་དོན་གཏན་ཚིགས་གྲངས་ངེས་སོགས།
ཕྲ་ཞིབ་ཀུ་ཤའི་རྩེ་བཞིན་ལུགས་རྒྱས་བསྒྲུབས།
བར་སྐབས་ཀྱི་ཚིགས་སུ་བཅད་པའོ།། །།
མཚན་གཞི་ལ་མཚན་ཉིད་ངེས་བྱེད་རྒྱས་པར་བཤད་པ།
གསུམ་པ་མཚན་གཞིའི་སྟེང་དུ་མཚན་ཉིད་ངེས་བྱེད་ཚད་མ་རྒྱས་པར་བཤད་པ་ལ། རྟགས་
ཡང་དག་གི་ཁྱབ་པ་སྒྲུབ་པ་འབྲེལ་བ་ལ་རག་ལས་པར་བསྟན་པ་དང་། འབྲེལ་བ་ངེས་བྱེད་ཚད་མ་རྒྱས་
པར་བཤད་པ་གཉིས། དང་པོ་ལ་རྟགས་ཡང་དག་གི་ལྡོག་ཁྱབ་སྒྲུབ་པ་འབྲེལ་བ་ལ་རག་ལས་པར་མི་
འདོད་པ་དགག་པ་དང༌། བཀག་པའི་གྲུབ་དོན་དང༌། མཇུག་བསྡུ་བ་གསུམ། དང་པོ་ལ་ལྡོག་ཁྱབ་
འགྲུབ་པ་འབྲེལ་བ་ལ་ལྟོས་པ་ཕྱོགས་གླང་བཞེད་པ་དང་། མི་བཞེད་པ་ལ་འགལ་བ་བསྟན་པ་དང་། མ་
མཐོང་བ་ཙམ་ལྡོག་ཁྱབ་ཏུ་འདོད་པའི་གཞན་སྡེ་དགག་པ་གསུམ། དང་པོ་འཆད་པར། གཏན་ཚིགས་ཀྱི་
ནི་ཚུལ་གསུམ་ལའང་ཞེས་སོགས་ཚིགས་བཅད་གཅིག་བྱུང་། འདི་ལ་འཕྲོས་ནི། མདོ་ལས། རྗེས་
དཔག་བྱ་དང་དེ་མཚུངས་ལ། །ཡོད་དང་མེད་ལ་མེད་པའོ། །ཞེས་པ་རྩ་འགྲེལ་དང༌། རིགས་སྒོ་
ལས༑ ཚུལ་གསུམ་དེ་གང་ཞེ་ན། ཕྱོགས་ཀྱི་ཆོས་ཉིད་དང་མཐུན་པའི་ཕྱོགས་ཉིད་ལ་ཡོད་པར་ངེས་པ་
དང་༑ མི་མཐུན་ཕྱོགས་ཉིད་མེད་པ་ཉིད་དུ་ངེས་པར་ཡང་ངོ་ཞེས་པ་གཉིས་ལས་འཕྲོས། འཕྲོས་ཚུལ་
རྟགས་ཡང་དག་གི་རྗེས་སུ་འགྲོ་ལྡོག་སྒྲུབ་བྱེད་ཀྱི་གཙོ་བོ་འབྲེལ་བ་ལ་རག་ལས་ཤིང་དེ་ལྟར་མ་ཡིན་ན་
ཚུལ་མཐོང་གིས་ངེས་མི་ནུས་ཤིང་དེ་ལྟར་མི་འདོད་པར་རྟགས་མི་མཐུན་ཕྱོགས་ལ་མ་མཐོང་ཙམ་གྱིས་

214ལེའུ་དང་པོའོ་མཇའ་དཔྱོད མཚན་གཞི་ལ་མཚན་ཉིད་ངེས་བྱེད
ལྡོག་ཁྱབ་གྲུབ་པར་འདོད་པ་མི་འཐད་པས་ཕྱོགས་གླང་གིས་ཚུལ་སོ་སོའི་མཚན་ཉིད་ལ་ངེས་པ་བརྗོད་
པའི་དགོས་པ་འདི་ལྟར་ཞེས་འཆད་པར་དྲངས་མ་ཐག་བྱུང་སྟེ། ལྡོག་ཁྱབ་དེ་དེ་ལྟར་འདོད་པའི་རང་སྡེ་
དབང་ཕྱུག་སྡེ་སོགས་སློབ་དཔོན་གྱི་ལུང་དྲུག་དང་འགལ་ཞེས་སྟོན་པར། འཁྲུལ་བ་ཅན་གྱི་གཉེན་པོར་
ནི༑ ༑ཞེས་པ་ནས། མི་ལྡན་འཁྲུལ་བ་མེད་པ་ཅན། །ཞེས་པའི་བར་བྱུང༌དེ་ལྟར་འདོད་པའི་རང་
གཞན་གྱི་སྡེ་གཉིས་ཀ་ལ་མངོན་སུམ་དང་འགལ་བ་སྟོན་པར། ཡུལ་ལ་སོགས་པའི་ཁྱད་པར་ནི། །ཞེས་
སོགས་ཤོ་ལོ་ཀ་གཅིག་བྱུང་གཞན་སྡེ་ལ་ནང་འགལ་གྱི་སྐྱོན་འཆད་པར། བདག་དང་ས་ལ་ཤེས་ཡོད་
སོགས། །ཚིགས་བཅད་གཅིག་བྱུང་། མདོ་རྩ་འགྲེལ་དང་རིགས་སྒོས་གཏན་ཚིགས་ཀྱི་ནི་སོགས་འཕྲོས་
ཚུལ་ནི། ཤཱཀྱས། གང་གི་ཕྱིར་དེ་ལྟར་ཡིན་པའི་རྒྱུ་དེས་གཏན་ཚིགས་ཀྱི་ཚུལ་ཞེས་པ་ནས། སློབ་
དཔོན་གྱིས་ཚད་མ་ཀུན་བཏུས་ལ་སོགས་པ་ལས་གཉིས་ཀ་ལ་རབ་ཏུ་གྲུབ་པ་ནི་སྒྲུབ་པ་ཡིན་ནོ་ཞེས་བྱ་
བ་ལ་སོགས་པས་ངེས་པ་བརྗོད་པ་མཛད་པ་ཡིན་ནོ་ཞེས་བྱུང་ངོ་།
འདིའི་མཐའ་དཔྱད་པ་ལ་དགག་བཞག་སྤང་གསུམ། དང་པོ་ལ་རགས་པའི་འཁྲུལ་བ་དགག་པ་
དང་༑ དོན་ལ་བཅར་བའི་འཁྲུལ་བ་དགག་པ་གཉིས། དང་པོ་ལ་ཚུལ་སོ་སོའི་མཚན་ཉིད་དང༌། མཚན་
གཞི་དང༌། སྒྲུབ་བྱེད་ལ་དཔྱད་པ་གསུམ་ལས། དང་པོ་ལ། ཁ་ཙིག་ན་རེ། དེ་སྒྲུབ་ཀྱི་ཤེས་འདོད་ཆོས་
ཅན་གྱི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་དེ་དེ་སྒྲུབ་ཀྱི་ཕྱོགས་ཆོས་ཀྱི་
མཚན་ཉིད་ཟེར། ཡང་ཁ་ཅིག དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་དང་ཐ་དད་པའི་ཚུལ་གྱིས་
འགོད་པ་དེ་དེའི་མཚན་ཉིད་ཟེར་ན། སྡེ་བདུན་རྒྱན་གྱིས་བཤད་པ་ལྟར་འགོད་ཚུལ་དང་མཐུན་པ་ཡོད་
པའི་དོན་ཡིན་འགོད་ལ་རྩོད་གཞི་དེ་རྟགས་དེ་ཡིན་པ་དང་། ཡོད་འགོད་ལ་རྟགས་ཆོས་ཅན་དེ་ལ་ཡོད་
པར་འདོད་པ་ཙམ་གྱི་དོན་དུ་སྔ་མ་ཀུན་མཐུན་ནོ། །དེ་ལྟར་ན་ཤིན་ཏུ་མི་འཐད་ཚུལ་ནི། སྔ་མ་ལ་སྒྲ་ཆོས་
ཅན། ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པར་ཐལ། ཁྱོད་དེ་སྒྲུབ་ཀྱི་སྒྲའི་སྟེང་དུ་འགོངཚུལ་
དང་མཐུན་པར་ཡོད་པ་ཉིད་དུ་ངེས་པའི་ཕྱིར། དེར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འགོད་ཚུལ་

ལེའུ་དང་པོའོ་མཐའ་དཔྱོད། ... 215
མཚན་གཞི་ལ་མཚན་ཉིད་ངེས་བྱེད།
ཡིན་འགོད་ཡིན་པ་གང་ཞིག སྒྲ་ཁྱོད་ཡིན་སྒྲ་ཆོས་ཅན་གྱི་སྟེང་དུ་ཁྱོད་ཡིན་པའི་ཕྱིར། རྟགས་དང་པོ་
དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་འགོད་ཚུལ་ཡིན་འགོད་ཡིན་པའི་ཕྱིར། མ་གྲུབ་
ན། བྱས་པ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། བྱས་པ་ཡོད་ན་མི་རྟག་པས་མ་ཁྱབ་པའི་
ཕྱིར༑ འཁོར་གསུམ། རྩ་རྟགས་ཕྱི་མ་གཉིས་དེར་ཐལ། སྒྲ་དང་གཅིག་ཡིན་པའི་ཕྱིར། རྩ་བར་འདོད་
མི་ནུས་ཏེ། གཞི་རྟགས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར། མ་གྲུབ་ན། སྒྲ་ཆོས་
ཅན༑ ཁྱོད་ཀྱི་རྟགས་ཀྱིས་ཁྱོད་མི་རྟག་པར་སྒྲུབ་པ་གཞི་རྟགས་ཐ་དད་མེད་ནས་མ་གྲུབ་པའི་གཏན་
ཚིགས་ཡིན་པར་ཐལ། ཁྱོད་བདག་མེད་ཡིན་པའི་ཕྱིར། ཆོས་ཅན་ཡན་གར་བ་གཞིར་ཞོག་ཅིག དམ་
བཅའ་གཉིས་པ་ལ། མི་རྟག་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པར་
ཐལ༑ ཁྱོད་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་དང་ཐ་དད་པའི་ཚུལ་གྱིས་འགོད་ཚུལ་དང་
མཐུན་བར་ཡོད་པ་ཉིད་དུ་ཚད་མས་ངེས་པའི་ཕྱིར། ཁྱབ་པ་ཁས། འཁོར་གསུམ། རྟགས་དེར་
ཐལ༑ ཁྱོད་སྒྲ་དང་ཐ་དད་སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པའི་ཕྱིར། དང་བོ་
སླ་གཉིས་པ་སྔ་མ་ལྟར་སྒྲུབ། རྩ་བར་འདོད་མི་ནུས་ཏེ། ཆོས་རྟགས་ཐ་དད་མེད་ནས་མ་གྲུབ་བའི་གཏན་
ཚིགས་ཡིན་པའི་ཕྱིར། མ་གྲུབ་ན། ཆོས་ཅན་ཁ་ཡར་བ་གཞིར་ཞོག མི་རྟག་པ་ཆོས་ཅན། ཁྱོད་ཀྱི་
རྟགས་ཀྱིས་སྒྲ་ཁྱོད་དུ་སྒྲུབ་པ་རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པར་
ཐལ༑ ཁྱོད་བདག་མེད་ཡིན་པའི་ཕྱིར། ཡང་ཁ་ཅིག་ན་རེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་
དོན་གསུམ་ཕན་ཚུན་ཐ་དད་པའི་ཚུལ་གྱིས་དེ་སྒྲུབ་ཀྱི་ཤེས་འདོད་ཀྱི་སྟེང་དུ་འགོད་ཚུལ་དང་མཐུན་པར་
ཡོད་པ་ཉིད་དུ་ངེས་པ་དེ་དེའི་མཚན་ཉིད་ཟེར་ན། བྱས་པ་ཆོས་ཅན། ཁྱོད་སྒྲའི་སྟེང་དུ་སྒྲ་རྟག་དངོས་སུ་
སྒྲུབ་པའི་རྟགས་ཆོས་དོན་གསུམ་ཕན་ཚུན་ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་
དུ་ཚད་མས་ངེས་པར་ཐལ། ཁྱོད་སྒྲ་རྟག་དངོས་སུ་སྒྲུབ་པའི་ཕྱོགས་ཆོས་ཡིན་པའི་ཕྱིར། འཁོར་
གསུམ། ཁྱབ་པ་དངོས། རྟགས་དེར་ཐལ། ཁྱོད་དེ་སྒྲུབ་ཀྱི་འགལ་རྟགས་ཡིན་པའི་ཕྱིར། རྩ་བར་འདོད་

216ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
མི་ནུས་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་དོན་གསུམ་ཕན་ཚུན་ཐ་དད་མ་ཡིན་པའི་
ཕྱིར༑ འཁོར་གསུམ། དེར་ཐལ། དེ་སྒྲུབ་ཀྱི་རྟགས་ཆོས་དོན་གསུམ་མེད་པའི་ཕྱིར། མ་གྲུབ་ན། ངེ་
སྒྲུབ་ཀྱི་ཆོས་ཡོད་པར་ཐལ། མ་གྲུབ་པ་དེའི་ཕྱིར། འཁོར་གསུམ། འདོད་ན། རྟག་བའི་དངོས་བོ་ཡོད་
པར་ཐལ་ལོ། །འདོད་པའི་ཕྱིར། གཞན་ཡང་སྒྲ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཕྱོས་ཆོས་
ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་དོན་གསུམ་ཕན་ཚུན་ཐ་དད་པ་དེ་སྒྲུབ་ཀྱི་
ཤེས་འདོད་སྟེང་དུ་འགོད་ཚུལ་དང་མཐུན་པར་ཡོད་པའི་ཕྱིར། འཁོར་གསུམ། དེར་ཐལ། ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་རྟགས་ཆོས་དོན་གསུམ་ཕན་ཚུན་ཐ་དད་གང་ཞིག ཁྱོད་སྒྲའི་སྟེང་དུ་འགོད་ཚུལ་
དང་མཐུན་པར་ཚད་མས་ངེས་པའི་ཕྱིར། དང་པོ་དེར་ཐལ། ཁྱོད་དང་མི་རྟག་པ་དང་སྒྲ་གསུམ་ཕན་ཚུན་
ཐ་དད་ཡིན་པའི་ཕྱིར། མ་གྲུབ་ན། དེ་གསུམ་ཆོས་ཅན། གཅིག་ཡིན་པར་ཐལ། ཡོད་པ་གང་
ཞིག ཕན་ཚུན་ཐ་དད་མ་ཡིན་པའི་ཕྱིར། འཁོར་གསུམ། འདོད་ན། སྒྲ་དང་མི་རྟག་པ་གཉིས་གཅིག་
ཡིན་པར་ཐལ་ལོ། །འདོད་པའི་ཕྱིར། འདོད་ན། མི་རྟག་པ་ཡིན་ན་སྒྲ་ཡིན་པས་ཁྱབ་པར་ཐལ་
ལོ༑ ༑འདོད་པའི་ཕྱིར། ཡང་ཁ་ཅིག་ན་རེ། དེ་གསུམ་ལ་སྐྱོན་བློ་སྒོ་འབྱེད་ཚུལ། ཁྱོད་ཆོས་ཅན། ཁྱོད་
ཀྱི་རྟགས་ཀྱིས་ཆོས་དེ་གཞི་དེར་སྒྲུབ་པའི་འགོད་ཚུལ་ཡིན་འགོད་ཡིན་པ་གང་ཞིག ཁྱོད་ཆོས་དེའི་སྟེང་
དུ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་ན་ཆོས་དེ་ཁྱོད་ཡིན་དགོས་པར་ཐལ། ཁྱོད་
ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་འགོད་ཚུལ་ཡིན་འགོད་གང་ཞིག ཁྱོད་སྒྲའི་སྟེང་དུ་འགོད་ཚུལ་
དང་མཐུན་པར་ཡོད་པ་ཉིད་དུ་ཚད་མས་ངེས་ན་སྒྲ་ཁྱོད་ཡིན་དགོས་པའི་ཕྱིར་ན་འདིར་མ་ཁྱབ། འདོད་ན་
སོང་། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་རྟགས་ཡང་ངག་
ཡོད་པའི་ཕྱིར། འདོད་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པར་
ཐལ། འདོད་པའི་ཕྱིར། འདོད་ན་སོང་། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་ཤེས་འདོད་ཆོས་
ཅན་ཁྱོད་ཡིན་པར་ཐལ། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་མི་རྟག་བར་

ལེའུ་དང་པོའོ་མཐའ་དཔྱོད། 217 མཚན་གཞི་ལ་མཚན་ཉིད་ངེས་བྱེད
སྒྲུབ་བའི་འགོད་ཚུལ་ཡིན་འགོད་གང་ཞིག ཁྱོད་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་དེའི་སྟེང་
དུ་འགོད་ཚུལ་དང་མཐུན་པར་ཡོད་པ་ཉིད་དུ་པ་ངེས་པའི་ཕྱིར། འཁོར་གསུམ་ཁས། རྟགས་དང་
བོ་དེར་ཐལ། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་འགོད་ཚུལ་ཡིན་འགོད་ཡིན་པའི་ཕྱིར་སོགས་
བྱ༑ གཞན་ཡང་དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་མཐུན་པར་ཡོད་པའི་དོན་སྔར་བཤད་པ་
ལྟར་ཡིན་པར་བསམས་ནས་ཕྱོགས་གླང་གྲགས་པ་སོགས་རིགས་པའི་དབང་ཕྱུག་ཀུན་དང་མི་མཐུན་
པའི་མཚན་ཉིད་སྣ་ཚོགས་སྨྲས་ཏེ། འདི་ལྟར་སྔར་བཤད་པ་དག་དང་། ཡང་ཁ་ཅིག ཆོས་དེ་ཁྱོད་ཀྱི་
རྟགས་ཀྱིས་གཞི་དེར་སྒྲུབ་པའི་ཤེས་འདོད་ཆོས་ཅན་སྐྱོན་མེད་གང་། ཁྱོད་ཆོས་དེའི་སྟེང་དུ་ཐ་དད་པའི་
ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་ཅེས་དང༌། ལ་ལས་སྒྲ་དེ་ཁྱོད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་གང་། ཁྱོད་སྒྲ་མི་རྟག་སྒྲུབ་ལ་རྟགས་སུ་བཀོད་པའི་
གང་ཟག་དེ་དང་འགོད་ཡུལ་གཉིས་ལས། ཁྱོད་སྒྲའི་སྟེང་དུ་ཐ་དད་པའི་ཚུལ་གྱིས་འགོད་ཚུལ་དང་
མཐུན་པར་ཡོད་པ་ཉིད་དུ་ངེས་པ་ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཀྱི་མཚན་ཉིད་ཅེས་འཇོག་
ཀྱང་ཕྱོགས་ཆོས་སྤྱིའི་མཚན་ཉིད་མེད་པར་འདོད། ཡང་ཁ་ཅིག གཞན་དེ་འདྲ་ལ་ཁྱོད་སྒྲ་མི་རྟག་པར་
སྒྲུབ་པའི་ཕྱོགས་ཆོས་འགོད་པ་པོ་དང་འགོད་ཡུལ་གཉིས་ལས་ཞེས་དང་། ཡང་གཞན་དག་དེ་སྒྲུབ་ཀྱི་
ཚུལ་དང་པོ་དེ་སྒྲུབ་ཀྱི་ཕྱོགས་ཆོས་ཀྱི་མཚན་ཉིད་ཅེས་སོགས་སྣ་ཚོགས་སྨྲས་སོ། ། ཨེ་མ་རྨོངས་པའི་
གདོན་གྱིས་ཟིན་པའི་བརླབ་རྡོལ་ལ་ཕྱོགས་བཅུའི་རྒྱལ་བ་སྲས་བཅས་དང་རྒྱན་དྲུག་སོགས་མཁས་པ་
རྣམས་ཀྱིས་མ་གཟིགས་སམ། དེ་དག་ཐམས་ཅད་ལ་འོ་ན། དེ་སྒྲུབ་ཀྱི་རྗེས་སུ་དཔག་བྱ་ལ་འགོད་ཚུལ་
དང་མཐུན་པར་ཡོད་པ་ཉིད་དུ་ངེས་པ་དེ་དེ་སྒྲུབ་ཀྱི་ཕྱོགས་ཆོས་ཀྱི་མཚན་ཉིད་སྐྱོན་མེད་མ་ཡིན་པར་
ཐལ༑ ཁྱེད་ཅག་གི་འགོད་ཚུལ་དང་མཐུན་པར་ཡོད་པའི་དོན་འཐད་པའི་ཕྱིར། འདོད་ན། སྒྲ་ཆོས་
ཅན། ཁྱོད་སྒྲ་མི་རྟག་པར་སྒྲུབ་པའི་རྗེས་སུ་དཔག་བྱ་ལ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་
པར་ཐལ། ཁྱོད་དེ་ལྟར་ཚད་མས་ངེས་བ་ཡིན་ལ། སྒྲ་མི་རྟག་པར་སྒྲུབ་པའི་ཕྱོགས་ཆོས་མ་ཡིན་པའི་

218ལེའུ་དང་པོའོ་མཐའ་དཔྱོད མཚན་གཞི་ལ་མཚན་ཉིད་ངེས་བྱེད
སྐྱོན་ཡིན་པའི་ཕྱིར། འཁོར་གསུམ། འདོད་ན། སྒྲ་ཆོས་ཅན། ཁྱོད་དེ་སྒྲུབ་ཀྱི་ཤེས་འདོད་ལ་འགོད་
ཚུལ་དང་མཐུན་པར་ཡོད་པའི་གཏན་ཚིགས་མ་ཡིན་པར་ཐལ།ཁྱོད་དེ་སྒྲུབ་ཀྱི་ཤེས་འདོད་ལ་འགོད་
ཚུལ་དང་མཐུན་པར་མེད་པའི་གཏན་ཚིགས་ཡིན་པའི་ཕྱིར། འཁོར་གསུམ། དེར་ཐལ ཁྱོད་དེ་སྒྲུབ་ཀྱི་
ཤེས་འདོད་ལ་འགོད་ཚུལ་དང་མཐུན་ཀྱང་དེའི་མཚན་ཉིད་ཟུར་གྱི་ཡོད་པ་ཞེས་པའི་དོན་མ་གྲུབ་པའི་
གཏན་ཚིགས་ཡིན་པའི་ཕྱིར། འཁོར་གསུམ། དེར་ཐལ། ཁྱོད་དེ་སྒྲུབ་ཀྱི་མ་གྲུབ་པའི་གཏན་ཚིགས་
ཡིན་པའི་ཕྱིར། འཁོར་གསུམ། རྟགས་སྔར་བསྒྲུབས་ཟིན། མ་ཁྱབ་ན། མཚན་ཉིད་ཟུར་དུ་ཡོད་པ་སྨོས་
པ་དེ་དེ་སྒྲུབ་ཀྱི་མ་གྲུབ་པའི་གཏན་ཚིགས་རྣམས་གསལ་བའི་ཆེད་མ་ཡིན་པར་ཐལ། མ་གྲུབ་པ་དེའི་
ཕྱིར། འཁོར་གསུམ། འདོད་ན། པཎ་ཆེན་ཆོས་མཆོག་གི་འཐད་ལྡན་ཆུང་བ་ལས། དེ་ལ་ཡོད་པའི་
ཚིག་གིས་ནི། མིག་གིས་བཟུང་བར་བྱ་བ་ཡིན་པའི་ཕྱིར། ཞེས་བྱ་བ་ལ་སོགས་པ་མ་གྲུབ་པ་བསལ་བ་
ཡིན་ནོ་ཞེས་གསུངས་པ་མི་འཐད་པར་ཐལ། འདོད་པ་དེའི་ཕྱིར། འཁོར་གསུམ། འདོད་ན། རྨོངས་པ་
ཁྱོད་ཀྱིས་མདོ་དང་སྡེ་བདུན་རྩ་འགྲེལ་བཀག་ནས་འོལ་ཚོད་ཀྱི་ལུགས་འཇོག་རིགས་པར་ཐལ། འདོད་
པའི་ཕྱིར། འདོད་ན། སྲིན་བུ་མེ་ཁྱེར་གྱིས་འོད་སྟོང་ལྡན་པ་ཟིལ་གྱིས་མནན་ནས་མེ་ཁྱེར་གྱི་འོད་འབྱུང་
བར་ཐལ་ལོ། །འདོད་པའི་ཕྱིར། གཞན་ཡང་མཁས་གྲུབ་ཆེན་པོ་ཛ་ཏཱ་རིས་གཏན་ཚིགས་ཀྱི་དེ་ཉིད་
ལས། ཕྱོགས་ལ་ཡོད་བ་ཉིད་ནི་ཚུལ་གཅིག་གོ་ཞེས་པ་འདི་ལྟར་ཕྱོགས་ཆོས་ཀྱི་མཚན་ཉིད་ཚིག་བསྡུས་
ན་འདིས་མི་ཆོག་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འཁོར་གསུམ། འདོད་མི་ནུས་
ཏེ། ཕྱོགས་ལ་ཡོད་ཅེས་པས་དེ་སྒྲབ་ཀྱི་མ་གྲུབ་པའི་གཏན་ཚིགས་རྣམས་སེལ། ཉིད་སྨོས་པས་ཤེས་
འདོད་ཀྱི་ཕྱོགས་གཅིག་ལ་མ་གྲུབ་པ་སོགས་སེལ། ཡོད་ཅེས་པས་འཕང་བས་འོག་གི་ངེས་པས་བློ་སྐྱོན་
སེལ་བའི་ཕྱིར། དེར་ཐལ། པཎ་ཆེན་དུལ་བའི་ལྷས་རིགས་ཐིགས་ཀྱི་འགྲེལ་པ་སློབ་ཕན་ལས། རྗེས་སུ་
དཔག་པར་བྱ་བ་ལ་ཡོད་པ་ཉིད་དང་ཞེས་བྱ་བ་ནི། ཞེས་པ་ནས དེ་ལ་ཡོད་པ་སྨོས་པས་ནི་མིག་གི་
བཟུང་བྱ་ཡིན་པའི་ཕྱིར་རོ་ཞེས་བྱ་བ་ལ་སོགས་པ་བཀག་གོ་བརྣན་པ་སྨོས་པས་ནི་ཕྱོགས་ལ་ཕྱོགས་

ལེའུ་དང་པོའོ་མཐའ་དཔྱོད། 219
མཚན་གཞི་ལ་མཚན་ཉིད་ངེས་བྱེད
གཅིག་མ་གྲུབ་པ་ལ་སོགས་པ་བསལ་ཏོ་ཞེས་དང༌། ངེས་པའོ་ཞེས་ཐ་མར་སྨོས་པའི་ཕྱིར་གསུམ་ཆར་
ལ་ཡང་ངེས་པ་ཉིད་རིག་པར་བྱའོ་ཞེས་གསུངས་པའི་ཕྱིར། བརྣན་པ་སྟེ། ཉིད་སྒྲས་ཕྱོགས་ལ་ཕྱོགས་
གཅིག་མ་གྲུབ་པ་སེལ་ཚུལ་ཤེས་འདོད་ནི་ཕྱོགས་དང་དེའི་ཆ་གཅིག་མ་གྲུབ་པ་སེལ་ཞེས་པའོ། །གཞན་
ཡང་མི་རྟག་པ་ཆོས་ཅན། སྒྲ་མི་རྟག་པར་སྒྲབ་པའི་ཤེས་འདོད་ལ་ཡོད་པ་ཉིད་དུ་ངེས་པར་ཐལ། དེ་
སྒྲུབ་ཀྱི་ཤེས་འདོད་ལ་དེ་ལྟར་ངེས་ལ་དེ་སྒྲུབ་ཀྱི་ཕྱོགས་ཆོས་མ་ཡིན་པའི་སྐྱོན་ཡིན་པའི་ཕྱིར། རྟགས་
ཁས༑ འཁོར་གསུམ། འདོད་ན། མི་རྟག་པ་ཆོས་ཅན། སྒྲ་མི་རྟག་པར་སྒྲུབ་པའི་ཤེས་འདོད་ལ་འགོད་
ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པར་ཐལ་ལོ། །འདོད་པའི་ཕྱིར། འདོད་མི་ནུས་
ཏེ༑ ཁྱོད་དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་པའི་ཕྱིར། རྟགས་སྔར་བཞིན། ཁྱབ་སྟེ། དེ་སྒྲུབ་ཀྱི་
ཤེས་འདོད་ལ་ཡོད་ཅེས་པ་དང་ཉིད་སྒྲ་དང་ངེས་སྒྲ་གསུམ་ལས་རིམ་བཞིན་དོན་སྐྱོན་མ་གྲུབ་པ་གཉིས་
དང་ཕྱི་མས་བློ་སྐྱོན་གྱི་མ་གྲུབ་པ་སེལ་བ་སྐབས་སྟོབས་ཀྱིས་ཤེས་པའི་ཕྱིར། དེར་ཐལ། ཚུལ་དང་པོའི་
སྐབས་ཀྱི་ཤེས་འདོད་ལ་ཡོད་ཅེས་པ་དེ་སྒྲུབ་ཀྱི་འགོད་ཚུལ་དང་མཐུན་པར་མ་གྲུབ་པ་མ་ཡིན་པའི་གཏན་
ཚིགས་ལ་གོ་བ་རྟོག་གེ་ལ་གྲགས་པས་གྲུབ་ལ། དེའི་སྐབས་མ་ཡིན་པའི་དུས་སྒྲ་ལ་བྱས་པ་ཡོད་བྱས་
པ་དང་མི་འདྲ་བའི་ཁྱད་པར་བཤད་པའི་ཕྱིར། དཔེར་ན་ཕྱོགས་སྒྲ་དོན་གསུམ་ལ་འཇུག་ཀྱང་ཚུལ་དང་
པོའི་ཕྱོགས་སྒྲ་ཤེས་འདོད་ཀྱི་མིང་ལ་གོ་བ་གྲགས་པ་མ་ཡིན་པ་བཞིན་ཡིན་པའི་ཕྱིར། རྣམ་ངེས་འགྲེལ་
བའི་དེ་ལྟར་གྲགས་དང་ནུས་ཕྱིར་རོ་ཞེས་པའི་འགྲེལ་པ་འཐད་ལྡན་ལས། དཔེར་ན་སྒྲའི་དོན་རྟོགས་པ་
འཇིག་རྟེན་གྱི་གྲགས་པའི་རྗེས་སུ་འབྲང་བ་ལས་རྒྱུ་མཚན་གཞན་མེད་པ་དེ་བཞིན་དུ་སྒྲའི་དོན་ལས་
གཞན་ལྡོག་པ་ཡང་གྲགས་པ་ལས་ཡིན་ནོ་ཞེས་བྱ་བའི་ཐ་ཚིག་གོ་ཞེས་གསུངས་པའི་ཕྱིར་དང༌། དེ་
བཞིན་དུ་མཁས་པ་གྲགས་ཚུལ་ཡང་། རྣམ་ངེས་ཊིཀ་ཆེན་ལས། ཕྱོགས་ཆོས་ཀྱི་མཚན་ཉིད་སྟོན་པ་ན་
རྗེས་སུ་དཔག་བྱ་ལ་ཡོད་པ་ཁོ་ནར་ངེས་བ་ཞེས་པའི་ཚིག་གི་ནུས་ས་ཞེས་པ་ནས། བཞིས་རིམ་པ་
བཞིན་དུ་རྗེས་སུ་དཔག་བྱ་ལ་གཏན་མེད་པ་དང་། དེ་ལ་ཡོད་ཀྱང་ཁྱབ་བྱེད་དུ་མེད་པའི་དོན་སྐྱོན་ཞུགས་

220ལེའུ་དང་པོའོ་མཐའ་དཔྱོད། .. མཚན་གཞི་ལ་མཚན་ཉིད་ངེས་བྱེད།
པ་དང་། དེ་ལྟར་དོགས་པའི་བློ་སྐྱོན་ཞུགས་པ་རྣམས་སེལ་ཏེ་ཞེས་གསུངས་པའི་ཕྱིར། ཁྱབ་སྟེ། དེ་
ལྟར་བཤད་བ་པཎ་གྲུབ་རིགས་སྨྲ་རྣམས་ཀྱི་དགོངས་པ་དྲི་མེད་ཡིན་པའི་ཕྱིར། རྣམ་ངེས་ལས། རྗེས་སུ་
དཔག་པར་བྱ་བ་ནི་འདིར་ཤེས་པར་འདོད་པའི་བྱེ་བྲག་དང་ལྡན་པའི་ཆོས་ཅན་ཏེ། དེ་ལ་མངོན་སུམ་མམ་
རྗེས་སུ་དཔག་པས་མཐོང་བའོ་ཞེས་དེ་སྒྲུབ་ཀྱི་རྟགས་དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་དང་
མཐུན་པར་མངོན་རྗེས་ཀྱི་ཚད་མས་མཐོང་བར་བཤད་པ་དང༌། འཐད་ལྡན་ཆེ་བ་ལས། འཆད་པར་
འགྱུར་བའི་རྗེས་སུ་དཔག་པར་བྱ་བའི་རང་བཞིན་ལ་ཡོད་པ་དང་ཞེས་དང༌། མདོའི་རང་འགྲེལ་
ལས༑ ཆོས་ཅན་དེ་ལ་མངོན་སུམ་མམ་རྗེས་སུ་དཔག་པས་མཐོང་གི་ཞེས་དང་། བཎྜི་ཏ་ཐར་བ་འབྱུང་
གནས་སྤས་པའི་རྟོག་གེ་སྐད་ལས། ཆོས་ཅན་ལ་རྟགས་ཡོད་པ་ཉིད་དུ་ངེས་པ་གང་དེ་ནི་ཚུལ་གཅིག་སྟེ་
ཕྱོགས་ཆོས་ཉིད་ཀྱི་མིང་ཅན་ནོ། །འདིར་ཡོད་པ་སྨོས་པས་མ་གྲུབ་པ་བསལ་ཏེ དཔེར་ན་སྒྲ་མི་རྟག་
སྟེ། མིག་གི་བཟུང་བར་བྱ་བ་ཉིད་ཀྱི་ཕྱིར་ཞེས་པ་བཞིན་ནོ་ཞེས་དང་། ཁོ་ནའི་སྒྲས་ཕྱོགས་ཀྱི་ཕྱོགས་
གཅིག་ལ་མ་གྲུབ་པ་སྟེ་སོགས་དང༌། ངེས་པ་སྨོས་པས་ཐེ་ཚོམ་ཟ་བའི་མ་གྲུབ་ཕ་སྟེ་ཞེས་སོགས་
དང་༑ བྱིས་པ་འཇུག་པའི་རྟོག་གེ་ལས། རྗེས་སུ་དཔག་པར་བྱ་བ་ལ་ཡོད་པ་ཉིད་དུ་ངེས་པ་སྟེ་ཞེས་
དང་༑ ཡོད་པའི་ཚིག་སྨོས་པས་ནི་མ་གྲུབ་པ་སེལ་ལོ། །ངེས་པ་སྨོས་པས་ནི་ཐེ་ཚོམ་ཟ་བ་མ་གྲུབ་པ་
སེལ་ལོ་ཞེས་གསུངས་པ་ལྟ་བུ་མང་བའི་ཕྱིར། དེ་སྐད་དུ་སྡེ་བདུན་རྒྱན་ལས། དོན་འདི་ནི་སློབ་དཔོན་གྱི་
གཞུང་ལུགས་དག་ལས་གསལ་བར་བསྟན་ཏེ ཞེས་པ་ནས། གཏན་ཚིགས་ཐིགས་བ་སོགས་ལས་ཀྱང་
དེ་དང་མཐུན་པར་གསུངས་སོ། །ཞེས་གསུངས་པའི་ཕྱིར། འདི་དག་ནི་གྲགས་ཆེ་བར་བསྟན་པའི་ཕྱིར་
ལུང་མང་པོ་དྲངས་པ་ཡིན་ནོ། ། གཞན་ཡང་སྤྱིར་སྒྲ་ལ་ཡོད་པ་ཉིད་ཅེས་པ་དང་རྟགས་ཚུལ་དང་པོའི་
སྐབས་སུ་རྗེས་སུ་དཔག་བྱ་ལ་ཡོད་པ་ཉིད་ཅེས་པ་གཉིས་ཀྱིས་དེ་སྒྲུབ་པ་འགོད་ཚུལ་དང་མཐུན་པར་
ཡོད་པ་ཉིད་དུ་སྟོན་མི་སྟོན་གྱི་ཁྱད་པར་འབྱེད་མི་རིགས་པར་ཐལ། རྟགས་ཚུལ་དང་པོའི་སྐབས་སུ་བྱས་
པ་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་ལ་ཡོད་པ་ཉིད་ཡིན་ཞེས་པས་སྒྲ་བྱས་པ་ཡིན་པ་ཙམ་

འའུ་དང་བོའོ་མཐའ་དཔྱོད། . 221
མཚན་གཞི་ལ་མཚན་ཉིད་ངེས་བྱེད
ལས་མི་སྟོན་པའི་ཕྱིར། རྟགས་ཁས། འཁོར་གསུམ། དེར་ཐལ། རྟགས་ཚུལ་དང་པོའི་མཚན་ཉིང་
དཔྱད་པ་ན་སྒྲ་སྒྲ་མི་རྟག་པར་སྒྲུབ་པའི་རྩོད་གཞི་ལ་འགོད་ཚུལ་དང་མཐུན་པར་ཡོད་པ་ཉིད་ཡིན་ཞེས་
པས་སྒྲ་སྒྲ་ཡིན་ཙམ་ལས་མི་སྟོན་པའི་ཕྱིར། རྟགས་ཁས། མ་ཁྱབ་ན་དངོས། ཁྱབ་པར་ཐལ། སྒྲ་བྱས་
བ་ཡིན་ཙམ་ནི་དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་དང་མཐུན་ཞེས་པས་བསྟན་ཟིན་པའི་
ཕྱིར༑ རྩ་བར་འདོད་མི་ནུས་ཏེ དེ་གཉིས་ཀྱི་ཚིག་ཟིན་ལ་མེད་ཀྱང་སྐབས་སྟོབས་ཀྱིས་འཕེན་པར་
དགོངས་ནས་དེ་ལྟར་བཤད་པའི་ཕྱིར། མ་གྲུབ་ན། ཚིག་འདྲ་ཡང་སྨྲ་བ་པོའི་འདོད་པའི་དབང་གིས་
ཚིག་ཏུ་མ་བརྗོད་པའི་དོན་སྟོན་མི་སྟོན་ལ་ཁྱད་པར་ཆེན་པོ་མེད་པར་ཐལ། ཚིག་སྔ་མ་གཉིས་ལ་སྟོན་
ཚུལ་ཁྱད་པར་མེད་པ་དེའི་ཕྱིར། འདོད་མི་ནུས་ཏེ མདོ་ལས་བདག་ཡོད་པར་བཤད་པས་ཀྱང་བདག་
མེད་པར་ཡང་བཤད། མུ་སྟེགས་པས་བདག་ཡོད་པར་བཤད་པས་བདག་མེད་པར་མ་བཤད་པར་ལང་
གཤེགས་ལས་བཤད་པ་ལྟར་སྐབས་འདིར་སྨྲ་བ་པོའི་བསམ་པའི་དབང་གིས་བསྟན་པར་ཁས་ལེན་
དགོས་པའི་ཕྱིར། འདི་ཉིད་ཀྱི་བཞི་བ་ལས། དེ་སྦྱར་མེད་ཀྱང་བརྗོད་འདོད་ལས། །དེའི་དོན་ཉིད་ནི་
རྟོགས་པར་འགྱུར། །ཞེས་དང་། མ་བརྗོད་ན་ཡང་འདོད་པས་ཁྱབ། །བདག་གི་དོན་བཞིན་བསྒྲུབ་བྱར་
འདོད། ཅེས་དང༌། སྒྲ་ནི་བརྗོད་འདོད་རྗེས་འབྲང་ཕྱིར། །ཞེས་པའི་འཐད་ལྡན་ལས་ཀྱང་། སྒྲ་ནི་གང་
གི་དོན་བསྟན་བར་འདོད་པའི་བསམ་པ་བརྗོད་པར་འདོད་པ་དེའི་རྗེས་སུ་འབྲང་བའི་ཕྱིར་རོ། །ཞེས་
གསུངས་པའི་ཕྱིར། འཁོར་གསུམ། གཞན་ཡང་གཏན་ཚིགས་ཐིགས་པ་ལས། དེ་ལས་བསྒྲུབ་པར་བྱ་
བའི་ཆོས་ཅན་ལ་ཕྱོགས་ཀྱི་ཆོས་མངོན་སུམ་མམ་རྗེས་སུ་དཔག་པའི་སྒོ་ནས་རབ་ཏུ་གྲུབ་པ་ནི་ངེས་པ་
སྟེ༑ དཔེར་ན་ཕྱོགས་ན་དུ་བའམ། སྒྲ་ལ་བྱས་པ་ཉིད་ལྟ་བུའོ། །ཞེས་གསུངས་པ་འདིས་རྟགས་ངེ་
སྒྲུབ་ཀྱི་དཔག་བྱའི་ཤེས་འདོད་ཆོས་ཅན་ལ་མངོན་སུམ་མམ་རྗེས་དཔག་གང་རུང་གིས་གྲུབ་པ་ཕྱོགས་
ཆོས་སུ་བཤད་པ་ལྟར་ཁས་ལེན་མི་རིགས་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་
ཏེ། དེ་ལྟར་སྒྲུབ་པས་ཕྱོགས་ཆོས་གྲུབ་ཅིང་ཕྱོགས་ཆོས་ངེས་བྱེད་ཀྱི་ཚད་མ་ཡང་དུ་ལྡན་གྱི་ས་ཕྱོགས་ན་

ལེའུ་དང་པོའོ་མཐའ་དཔྱོད། 222
མཚན་གཞི་ལ་མཚན་ཉིད་ངེས་བྱེད
དུ་བ་ལྟ་བུ་མངོན་སུམ་གྱིས་གྲུབ་ཅིང་། སྒྲ་ལ་བྱས་པ་དེས་མི་འགྲུབ་པས་རྗེས་དཔག་གིས་གྲུབ་ཚུལ་
བཤད་བ་ལྟར་ཡིན་པའི་ཕྱིར། དེར་ཐལ། ཕྱོགས་ཀྱི་ཆོས་ཞེས་པ་ཡན་ཆད་ཀྱིས་ཕྱོགས་ཆོས་
བཤད། མངོན་སུམ་མམ་ནས། ངེས་པ་སྟེ་ཞེས་པས་ཚད་མ་གཉིས་ཀྱིས་གྲུབ་ཚུལ་བཤད། དཔེར་ན་
མན་ཆད་ཀྱིས་ཚད་མ་གཉིས་ཀྱི་ངེས་བྱའི་ཕྱོགས་ཆོས་གཉིས་རིམ་པས་བཀོད་པའི་ཕྱིར། དེ་སྐད་དུ་བྲམ་
ཟེ་ཨཚ་ཊའི་འགྲེལ་བ་ལས། ཕྱོགས་ཀྱི་ཆོས་ངེས་པ་ཞེས་བྱ་བར་སྦྱར་རོ། །རབ་ཏུ་གྲུབ་པ་འདི་ཅི་ཞིག་
ཡིན་ཞེ་ན་རྟོགས་པའོ། །གང་ལ་ཞེ་ན་བསྒྲུབ་པར་བྱ་བའི་ཆོས་ཅན་ལའོ། །གང་གིས་ཞེ་ན། མངོན་སུམ་
དང་རྗེས་སུ་དཔག་བའི་སྒོས་སོ་ཞེས་དང་འདིར་དཔེ་ནི་རིམ་པ་ཇི་ལྟ་བ་བཞིན་དུ་དཔེར་ན་ཕྱོགས་ལ་
དུ་བ་ཞེས་བྱ་བ་སྨོས་སོ་ཞེས་གསུངས་པའི་ཕྱིར། གཞན་ཡང་། ཁྱེད་ཅག་གི་ཚུལ་གསུམ་སོ་སོའི་
མཚན་ཉིད་དང༌། ཕྱོགས་ཆོས་ཀྱི་མཚན་ཉིད་དང་གོ་དོན་དེ་འཕགས་ཡུལ་དབུ་སེམས་ཀྱི་མཁས་དབང་
ཤིང་རྟ་ཆེན་པོ་དག་དང་རྗེ་༥ཡབ་སྲས་གཅིག་གི་ཡང་བཞེད་བ་མ་ཡིན་པར་ཐལ། དེ་དག་གི་རྟགས་དེ་དེ་
སྒྲུབ་ཀྱི་དཔག་བྱའི་ཆོས་ཅན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པའི་དོན་ཅན་ཁོ་ན་དེ་ཚིག་
རྒྱས་བསྡུས་ཅི་རིགས་ཀྱི་ཕྱོགས་ཆོས་ཀྱི་མཚན་ཉིད་དུ་བཤད་ལ་ཁྱེད་ཅག་གིས་དེ་ལ་མ་གྲུབ་པའི་རྟགས་
སྐྱོན་བཤད་པའི་ཕྱིར། མདོ་ལས། རྗེས་དཔག་བྱ་དང་དེ་མཐུན་ལ། ཡོད་སོགས་དང༌དེ་དང་མཐུན་
པར་རྣམ་ངེས་ལས། རྗེས་དཔག་བྱ་དང་དེ་མཚུངས་ལ། སོགས་རྩ་འགྲེལ་དྲངས་པ་དག་དང༌། རིགས་
ཐིགས་ལས། རྟགས་ནི་རྗེས་སུ་དཔག་པར་བྱ་བ་ལ་ཡོད་པ་ཉིད་དང་ཞེས་དང་། དེའི་འགྲེལ་བར་ཆོས་
མཚོག་གིས། ཚུལ་གསུམ་ཡང་གང་ཞེ་ན། འཆད་པར་འགྱུར་བའི་མཚན་ཉིད་རྗེས་སུ་དཔག་པར་བྱ་བ་
དེ་ལ་རྟགས་ཡོད་པ་ཉིད་དུ་ངེས་པ་ནི་ཚུལ་གཅིག་ཡིན་ནོ། །ཞེས་དང་། དུལ་བ་ལྷས་ཀྱང་། རྗེས་སུ་
དཔག་པར་བྱ་བ་ལ་ཡོད་པ་ཉིད་དང་ཞེས་བྱ་བ་ནི་འོག་ནས་འབྱུང་བའི་རྗེས་སུ་དཔག་པར་བྱ་བའི་མཚན་
ཉིད་ལ་ཡོད་པ་ཉིད་ནི་ཚུལ་གཅིག་ཡིན་ཏེ་ཞེས་དང༌། ཤནྟི་པས་ཀྱང་། ཇི་ལྟར་རྗེས་སུ་དབག་པར་བྱ་བ་
ལ་ཡོད་པ་ཉིད་དང་། ཞེས་དང་། བྱིས་པ་འཇུག་པའི་རྟོག་གེ་ལས། རྗེས་སུ་དཔག་པར་བྱ་བ་ལ་ཡོད་

འེའུ་དང་པོའི་མཐའ་དཔྱོད། 223 མཚན་གཞི་ལ་མཚན་ཉིད་ངེས་བྱེད།
པ་ཧིད་དུ་ངེས་བ་སྟེ་སོགས་དང་། རྟོག་གེའི་དེ་ཉིད་ལས། ཕྱོགས་ལ་ཡོད་པ་ཉིད་ནི་ཚུལ་གཅིག་གོ་ཞེས་
དང་། རྟོག་གེ་སྐད་ལས་ཀྱང༌། རྗེས་སུ་དཔག་པར་བྱ་བ་ལ་ཡོད་པ་ཁོ་ནར་ངེས་པའོ། །ཞེས་
དང་༑ འགྲེལ་བཤད་སྤྱན་རས་གཟིགས་བརྟུལ་ཞུགས་ལས་ཀྱང་། དེ་ལ་ཚུལ་གསུམ་ནི་རྗེས་སུ་དཔག་
པར་བྱ་བ་ལ་ཡོད་པ་དང་། ཞེས་གསུངས་པ་ལྟར་དབུ་མ་པ་དུ་མས་ཀྱང་བཤད་ལ། དེ་བཞིན་དུ་མདོའི་
དར་ཊི ཀ་མཐར་འཛིན་གདུང་སེལ་ལས་ཀྱང་། ཕྱོགས་ཆོས་ཀྱི་མཚན་ཉིད་རྗེས་སུ་དཔག་བྱ་ཤེས་པར་
འདོད་པའི་བྱེ་བྲག་དང་ལྡན་པའི་ཆོས་ཅན་ལ་འགོད་ཚུལ་དང་མཐུན་པར་ཡོད་པ་ཁོ་ནར་ངེས་པའོ་ཞེས་
དང་༑ སྡེ་བདུན་རྒྱན་ལས། ཕྱོགས་ཆོས་ཀྱི་མཚན་ཉིད་དེ་སྒྲུབ་ཀྱི་འགོད་ཚུལ་དང་མཐུན་པའི་སྒོ་ནས་
རང་གི་གཞི་ཤེས་འདོད་ཆོས་ཅན་དེའི་ཆོས་སུ་ཡོད་པ་ཁོ་ནར་ངེས་པའི་གཏན་ཚིགས་ཞེས་དང༌། རིགས་
རྒྱན་ལས། ཕྱོགས་ཆོས་ཀྱི་མཚན་ཉིད་རང་གི་རྟེན་ཤེས་འདོད་ཆོས་ཅན་གྱི་སྟེང་དུ་འགོད་ཚུལ་དང་མཐུན་
བར་ཡོད་པ་ཉིད་དུ་ངེས་པ་ཞེས་གསུངས་བའི་ཕྱིར། ཁྱབ་སྟེ། སྲས་ཀྱི་མཆོག་གསུམ་གྱིས་མཐུན་པར་
བཤད་པས་རྗེ་རིན་བོ་ཆེའི་བཞེད་པ་དྲི་མ་མེད་པ་ཡིན་པའི་ཕྱིར། གཞན་ཡང་། ཁྱེད་ཅག་གི་ཚུལ་གསུམ་
སོ་སོའི་མཚན་ཉིད་དང་ཕྱོགས་ཆོས་ཀྱི་མཚན་ཉིད་དེ་དག་མི་འཐད་པར་ཐལ། དེ་དག་གི་ཚིག་ཚོགས་
ཆེན་པོ་སྨྲས་ཀྱང་རིགས་བའི་དབང་ཕྱུག་དག་གི་ཚུལ་གསུམ་སོ་སོའི་མཚན་ཉིད་ཟུར་གྱི་རྣམ་བཅད་
ཡོངས་གཅོད་ཀྱི་ཚིག་དང་དོན་གང་ཡིན་མི་གོ་ལ་དེ་དག་དང་མི་མཐུན་པར་མངོན་སུམ་གྱིས་གྲུབ་པའི་
ཕྱིར༑ ཁྱབ་སྟེ། ལམ་རིམ་ལས། མན་ངག་རྣམ་པར་དག་པ་ཞིག་ཡིན་ན་གཞུང་ཆེན་མོ་རྣམས་ལ་ངེས་
པ་སྟེར་བ་ཞིག་དགོས་ཀྱི་ཞེས་དང༌། བཀའ་དང་དགོངས་འགྲེལ་ཆེན་པོ་རྣམས་ཀྱི་དོན་ལ་ངེས་པ་སྟེར་
མི་ནུས་པའམ། དེ་དག་དང་མི་མཐུན་པའི་ལམ་སྟོན་ན་ནི་དོར་བར་བྱ་བ་ཁོ་ནའོ་ཞེས་གསུངས་པའི་
ཕྱིར། བྱས་པ་ལ་ཁོ་ན་རེ། སྒྲ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་ལ་འགོད་
ཚུལ་དང་མཐུན་བར་ཡོད་པ་ཉིད་དུ་ངེས་པའི་གཏན་ཚིགས་ཡིན་པར་ཐལ། ཁྱོད་སྒྲ་མི་རྟག་པར་སྒྲུབ་
པར་ཤེས་འདོད་ཆོས་ཅན་ལ་འགོད་ང་མཐུན་པར་ཡོད་པའི་གཏན་ཚིགས་ཡིན་པའི་ཕྱིར་ན་སྤྱིར་

ལེའུ་དང་པོའོ་མཐའ་དཔྱོད། 224
མཚན་གཞི་ལ་མཚན་ཉིད་ངེས་བྱེད
རྣམ་པ་གཅིག་ཏུ་མ་ཁྱབ་མོད། འདིར་ཡང་རྟགས་མ་གྲུབ་པོ་བྱས་པ་ལ། རྟགས་དེར་ཐལ། ཁྱོད་སྒྲ་མི་
རྟག་པར་སྒྲུབ་པའི་ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་པའི་ཕྱིར་ན་ཁ་ཅིག་མ་ཁྱབ་
ཟེར༑ རྟགས་དེར་ཐལ། ཁྱོད་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་ལ་འགོད་ཚུལ་དང་མཐུན་
པར་ཚད་མས་གྲུབ་པའི་ཕྱིར་ན་འདིར་མ་ཁྱབ་སྟེ། དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་དང་
མཐུན་པར་ཚད་མས་ངེས་ཀྱང་དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་པའི་
རྟགས་ཞེས་པའམ་ཡོད་པའི་དོན་ཚང་བས་མ་ཁྱབ་པའི་ཕྱིར། དེར་ཐལ། འདིའི་ཚིག་ཟུར་གྱི་ཡོད་པ་
ཞེས་པ་དེ་འགོད་ཚུལ་དང་མཐུན་པར་སྟོན་བྱེད་མ་ཡིན་པའི་ཕྱིར། དེར་ཐལ། རྟགས་དེ་དེ་སྒྲུབ་ཀྱི་ཤེས་
འདོད་ཆོས་ཅན་དང་འགོད་ཚུལ་དང་མཐུན་ཞེས་པས་དེ་སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་
མཐུན་པ་བསྟན་ཟིན་ཅིང་། ཡོད་པ་ཞེས་པས་རྟགས་ཀྱི་ངོ་བོ་མ་གྲུབ་པ་དང་གཞི་རྟགས་ཐ་དད་མེད་ནས་
མ་གྲུབ་པ་དང་རྟགས་ཆོས་ཐ་དད་མེད་ནས་མ་གྲུབ་པ་དག་སེལ་བ་སྟོན་བྱེད་ཡིན་པའི་ཕྱིར། ཁྱབ་
ཅིང་༑ རྟགས་གྲུབ་སྟེ། དེ་ལྟར་ཤེས་འདོད་ཆོས་ཅན་ལ་འགོད་ཚུལ་དང་མཐུན་པ་སྟོན་བྱེད་དང་རྟགས་
མ་གྲུབ་པ་སྟོན་ཚུལ་ཐ་དད་ཡིན་པའི་ཕྱིར། དེར་ཐལ། ཉིད་ཡོད་པའི་སྔར་མ་སྨོས་པས་ཐུན་མོང་མ་ཡིན་
པའི་ཆོས་རྟགས་མ་གྲུབ་པ་བསལ་བའི་ཕྱིར། ཆོས་མཆོག་གིས་རིགས་ཐིགས་འགྲེལ་བ་ལས། ཡོད་
པའི་ཚིག་གིས་ནི་མིག་གི་གཟུང་བྱ་ཡིན་པའི་ཕྱིར། ཞེས་བྱ་བ་ལ་སོགས་པའི་མ་གྲུབ་པ་བསལ་
ལོ༑ ༑ཉིད་ཀྱི་ཚིག་གིས་ཕྱོགས་གཅིག་ལ་མ་གྲུབ་པ་བསལ་ཞེས་དང་། ཡོད་པའི་ཚིག་གིས་རྗེས་ལ་ཉིད་
སྨོས་པས་ནི་ཐུན་མོང་མ་ཡིན་པའི་ཆོས་བསལ་བ་ཡིན་ནོ་ཞེས་དང་། རྟོག་གེ་སྐད་ལས་ཀྱང་། ཡོད་པ་
སྨོས་པས་མ་གྲུབ་པ་བསལ་ཏེ་ཞེས་དང༌། ཁོ་ནའི་སྒྲས་ཕྱོགས་ཀྱི་ཕྱོགས་གཅིག་ལ་མ་གྲུབ་པ་ཞེས་
དང་༑ ཡོད་པའི་སྒྲའི་ཕྱིས་ཁོ་ནའི་སྒྲས་ཐུན་མོང་མ་ཡིན་པ་སྟེ་ཞེས་གསུངས་པའི་ཕྱིར། གཞན་ཡང་
ལུང་དེ་དག་དང་འགལ་བར་མ་ཟད་རིགས་པས་ཀྱང་དེ་ལྟར་མི་འཐད་ཏེ། སྒྲ་ཆོས་ཅན། ཁྱོད་སྒྲ་མི་རྟག་
སྒྲུབ་ཀྱི་ཤེས་འདོད་ཆོས་ཅན་འགོད་ཚུལ་དང་མཐུན་པར་ཡོད་པ་ཞེས་སྨོས་མི་དགོས་པར་ཐལ། ཁྱོད་དེ་

ལེའུ་དང་པོའོ་མཐའ་དཔྱོད། 33 225 མཚན་གཞི་ལ་མཚན་ཉིད་ངེས་བྱེད།
སྒྲུབ་ཀྱི་ཤེས་འདོད་ཆོས་ཅན་ལ་འགོད་ཚུལ་དང་མཐུན་ན་དེ་སྒྲུབ་ཀྱི་ཆོས་ཅན་ལ་འགོད་ཚུལ་དང་མཐུན་
བར་ཡོད་པས་ཁྱབ་པ་གང་ཞིག དེ་སྒྲུབ་ཀྱི་ཆོས་ཅན་ལ་འགོད་ཚུལ་དང་མཐུན་པར་ཡོད་ན་ཡང་དེ་སྒྲུབ་
ཀྱི་ཆོས་ཅན་ལ་འགོད་ཚུལ་དང་མཐུན་པས་ཁྱབ་པའི་ཕྱིར། འཁོར་གསུམ། དང་པོ་གྲུབ་སྟེ། དེ་སྒྲུབ་ཀྱི་
ཆོས་ཅན་ལ་འགོད་ཚུལ་དང་མཐུན་པའི་དོན་ཡིན་འགོད་ཡིན་ན་ཆོས་ཅན་དུ་འགྲོ་རྒྱུ་དེ་རྟགས་སུ་བཀོད་པ་
དེ་ཡིན་པ་དེ་དེའི་དོན་ཡིན་ལ་མཐུན་པར་ཡོད་པའི་དོན་ཡང་ཡིན་པའི་ཕྱིར། རྟགས་ཁས། མ་གྲུབ་ན་
དངོས། དེའི་ཟུར་གྱི་ཡོད་པ་ལ་དོན་གཞན་མེད་པའི་ཕྱིར་སོགས་བྱ། རྟགས་གཉིས་པ་འང་དེས་གྲུབ་
པོ༑ ༑ཡང་ཁ་ཅིག སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་དང་འབྲེལ་སྟོབས་ཀྱིས་དེ་སྒྲུབ་ཀྱི་མཐུན་
ཕྱོགས་ཁོ་ན་ལ་ཡོད་པ་ཉིད་དུ་ཚད་མས་ངེས་པ་དེ་དེ་སྒྲུབ་ཀྱི་རྗེས་ཁྱབ་ཀྱི་མཚན་ཉིད་ཟེར། ཡང་ཁ་
ཅིག གཞན་འདྲ་བ་ལ་མཐུན་ཕྱོགས་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་ཟེར་
ན༑ རང་ལྡོག་ལ་འཁྲིས་ན་མི་རྟག་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྗེས་ཁྱབ་ཡིན་པར་
ཐལ༑ དེ་སྒྲུབ་ཀྱི་མཚན་ཉིད་དེའི་ཕྱིར། ཁྱབ་པ་ཁས། དེ་སྒྲུབ་ཀྱི་བསྒྲུབ་བྱའི་ཆོས་དང་འབྲེལ་བ་གང་
ཞིག སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་
མས་ངེས་པ་ཡིན་པའི་ཕྱིར། དང་པོ་གྲུབ་སྟེ། ཁྱོད་དེ་སྒྲུབ་ཀྱི་བསྒྲུབ་བྱའི་ཆོས་དང་ཐ་དད་ཁྱོད་དེ་ཡིན་
ཅིང་དེ་མེད་ན་ཁྱོད་མེད་དགོས་པའི་ཕྱིར། གཉིས་པ་གྲུབ་སྟེ། ཁྱོད་ལ་མི་རྟག་པས་ཁྱབ་པ་ཁོ་ན་ཡིན་
པའི་ཕྱིར། རྩ་བར་འདོད་ན། མི་རྟག་པ་ཆོས་ཅན། མི་རྟག་པ་དང་འབྲེལ་བར་ཐལ། ཁྱོད་སྒྲ་མི་རྟག་
བར་སྒྲུབ་པའི་རྗེས་ཁྱབ་ཡིན་པའི་ཕྱིར། རྟགས་ཁས། ཁྱབ་སྟེ། རྟགས་སུ་འགོད་རྒྱུ་དེ་དེ་སྒྲུབ་ཀྱི་ཆོས་
སུ་བཟུང་རྒྱུ་དང་མ་འབྲེལ་ན་རྟགས་དེའི་རྗེས་ཁྱབ་ལྡོག་ཁྱབ་གང་ཡང་མི་འགྲུབ་པས་ཁྱབ་པའི་
ཕྱིར༑ རང་འགྲེལ་ལས། འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་དག་ངེས་པ་མེད་དེ། ཞེས་
གསུངས་པའི་ཕྱིར། ཡང་ཁ་ཅིག མི་རྟག་པ་དང་འབྲེལ་སྟོབས་ཀྱིས་སྒྲ་མི་རྟག་པར་སྒྲུབ་པའི་མཐུན་
ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་ཟེར་ན། མི་རྟག་པ་མ་ཡིན་

ལེའུ་དང་པོའོ་མཐའ་དཔྱོད། :35 226 མཚན་གཞི་ལ་མཚན་ཉིད་ངེས་བྱེད
པ་ལས་ལོག་པ་ཆོས་ཅན། སྒྲ་མི་རྟག་པར་སྒྲུབ་པའི་རྗེས་ཁྱབ་ཡིན་པར་ཐལ་ལོ། །མཚན་ཉིད་དེའི་
ཕྱིར༑ དེར་ཐལ། ཁྱོད་མི་རྟག་པ་དང་འབྲེལ་བ་གང་ཞིག སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་
ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པའི་ཕྱིར། དང་པོ་སླ། གཉིས་པ་གྲུབ་
སྟེ༑། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་འགོད་ཚུལ་ཡིན་འགོད་ཡིན་སྒྲུབ་ཚུལ་ཡིན་སྒྲུབ་
གང་༑ ཁྱོད་མི་རྟག་པ་ཡིན་ཁྱོད་ཡིན་པ་ཡོད་ཁྱོད་ཡིན་ན་མི་རྟག་པས་ཁྱབ་པའི་ཕྱིར། འདི་དག་ནི་རང་
ཚིག་གིས་དངོས་འགལ་བསྟན་པ་ཡིན་ནོ། །དེ་དག་གསུམ་ག་ལ་ཐུན་མོང་དུ་འོ་ན། སྒྲ་མི་རྟག་པར་སྒྲུབ་
པའི་མཐུན་ཕྱོགས་ཆ་གཉིས་སུ་འཇུག་པའི་རྟགས་ཡང་དག་མེད་པར་ཐལ་ལོ། །དེ་སྒྲུབ་ཀྱི་རྟགས་ཡང་
དག་ཡིན་ན་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་
པས་ཁྱབ་པའི་ཕྱིར། རྟགས་ཁས། འཁོར་གསུམ། ཁྱབ་སྟེ། དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཞེས་
གཞན་ལྡན་རྣམ་གཅོད་དང་འགོད་ཚུལ་དང་མཐུན་པར་ཡོད་པ་ཉིད་དུ་ཞེས་མི་ལྡན་རྣམ་གཅོད་གཉིས་ཀ་
བྱེད་མི་རུང་བའི་ཕྱིར། དེར་ཐལ། དེ་སྒྲུབ་ཀྱི་རྗེས་ཁྱབ་ལ་གཞན་ལྡན་རྣམ་གཅོད་བྱེད་དགོས་པ་གང་
ཞིག དེ་སྒྲུབ་ཀྱི་རྗེས་ཁྱབ་ལ་མི་ལྡན་རྣམ་གཅོད་མི་རུང་བའི་ཕྱིར། དང་བོ་གྲུབ་སྟེ། ཉིད་དམ་ཁོ་ནའི་སྒྲ་
ཡོད་པའི་སྔ་རོལ་ཏུ་སྨོས་པ་ནི་དེ་སྒྲུབ་ཀྱི་མཐུན་ཕྱོགས་ལ་ཡོད་ཀྱང་མ་ཁྱབ་པའི་རྩོལ་བྱུང་རྟགས་ཀྱིས་
དུང་སྒྲ་མི་རྟག་པར་སྒྲུབ་པ་ལྟ་བུའི་རྣམ་གཉིས་སུ་འཇུག་པའི་རྟགས་ཡང་དག་བསྟན་པའི་ཆེད་ཡིན་པའི་
ཕྱིར༑ དེར་ཐལ། རིགས་ཐིགས་ལས། མཐུན་པའི་ཕྱོགས་ཉིད་ལ་ཡོད་པ་ཞེས་དང༌། རིགས་སྒོ་ལས་
ཀྱང་མཐུན་པའི་ཕྱོགས་ཉིད་ལ་ཡོད་པར་ངེས་པ་དང་། ཞེས་དང་། ཛེ་ཏཱ་རིས་ཀྱང་མཐུན་པའི་
ཕྱོགས་ཉིད་ལ་ཡང་ཡོད་པར་ངེས་པ་ཞེས་གཞུག་གོ །ཞེས་དང༌། རྟོག་གེ་སྐད་ལས་ཀྱང་། ཕྱོགས་དང་
མཐུན་པ་ཁོ་ན་ལ་་་ཡོད་པར་ངེས་པ་ཞེས་པ་རྗེས་སུ་འགྲོ་བའི་མིང་ཅན་ཚུལ་གཉིས་པའོ། །ཞེས་གསུངས་
པ་ལྟར་མཁས་པ་དག་གིས་དེ་ལྟར་གསུངས་པའི་དགོས་པ་ཡོད་པའི་ཕྱིར། རྟགས་གྲུབ་ཅིང་ཡོད་པ་
གཉིས་ཀ་ཡིན་པར་ཐལ། འཐད་ལྡན་ཆུང་བ་ལས། ཡོད་པ་སྨོས་པ་ལ་སྔར་ངེས་པར་་གཟུང་བ་སྨོས་པ་

ལེའུ་དང་པོའོ་མཐའ་དཔྱོད།: . S 227
མཚན་གཞི་ལ་མཚན་ཉིད་ངེས་བྱེད
ནི་ཡོད་པ་ཡིན་ཡང་མཐུན་པའི་ཕྱོགས་ལ་མ་ཁྱབ་པ་རྩོལ་བ་ལས་བྱུང་བ་དག་ཀྱང་གཏན་ཚིགས་ཉིད་དུ་
བསྟན་པ་ཡིན་ནོ་ཞེས་གསུངས་པའི་ཕྱིར། ཁྱབ་སྟེ ངེས་གཟུང་ཞེས་པ་ཉིད་དམ་ཁོ་ན་དང་། ཡོད་པ་
ཡིན་ཡང་ཞེས་པ་མཐུན་ཕྱོགས་ལ་ཡོད་པ་ཡིན་ཡང་ཞེས་པའི་དོན་དང༌མཐུན་ཕྱོགས་ལ་མ་ཁྱབ་
སོགས་ཀྱིས་རྣམ་གཉིས་སུ་འཇུག་པའི་རྟགས་ཡང་དག་གི་མཚན་གཞི་བསྟན་པའི་ཕྱིར། དེར་
ཐལ༑ རྟོག་གེ་སྐད་ལས་ཀྱང་། ཡོད་པའི་སྒྲའི་སྔོན་དུ་ཁོ་ནའི་ཡི་གེས་ནི་ཕྱོགས་དང་མཐུན་པ་ཐམས་ཅད་
ལ་ཁྱབ་པར་བྱེད་པ་མ་ཡིན་ཡང་རྩོལ་བ་ལས་བྱུང་བ་གཏན་ཚིགས་ཉིད་དུ་བཤད་དེ་ཞེས་གསུངས་པའི་
ཕྱིར༑ འདི་དག་རྟགས་གཉིས་ཀའི་ཡང་ཤེས་བྱེད་ཡིན་ནོ། །རྩ་རྟགས་གཉིས་པ་གྲུབ་སྟེ། དེ་སྒྲུབ་ཀྱི་
རྗེས་ཁྱབ་ལ་ཉིད་དམ་ཁོ་ན་ཡོད་པའི་རྗེས་སུ་སྨོས་ཏེ་མི་ལྡན་རྣམ་གཅོད་བྱས་ན་དེ་སྒྲུབ་ཀྱི་མཐུན་ཕྱོགས་
ལ་རྟགས་སུ་འགོད་རྒྱུ་དེ་ཁོ་ནས་ཁྱབ་པར་བསྟན་པར་འགྱུར་བའི་ཕྱིར། ཁྱབ་ཅིང་རྟགས་གྲུབ་པ་གཉིས་
ཀར་ཐལ། དེ་སྒྲུབ་ཀྱི་རྣམ་གཉིས་སུ་འཇུག་པའི་རྟགས་ཡང་དག་ཡང་ཡོད་པའི་ཕྱིར། འཐང་ལྡན་ཆུང་
བ་ལས། ཕྱིས་ངེས་པར་གཟུང་བ་བྱས་ན་ནི། དོན་འདིར་འགྱུར་ཏེ་གང་དག་མཐུན་པའི་ཕྱོགས་ལ་ཡོད་
པ་ཉིད་གཏན་ཚིགས་ཡིན་པར་འགྱུར་རོ། །ཞེས་དང༌། མདོའི་དར་ཊི ཀ་ལས རྗེས་ཁྱབ་ལ་མི་ལྡན་རྣམ་
གཅོད་ཀྱི་ཚུལ་དུ་ངེས་གཟུང་མི་སྦྱར་ཏེ་མཐུན་ཕྱོགས་ལ་ཆ་གཉིས་པ་ལ་རྗེས་ཁྱབ་མ་གྲུབ་པར་འགྱུར་རོ་
ཞེས་གསུངས་་པའི་ཕྱིར། ཁྱབ་པར་ཐལ དེ་སློབ་དཔོན་ཕྱོགས་གླང་གིས་དངོས་སུ་གསུངས་པའི་
དགོངས་པ་བླ་མེད་ཡིན་པའི་ཕྱིར། མདོའི་རང་འགྲེལ་ལས། དེ་དང་མཐུན་པ་ཁོ་ན་ལ་ཡོད་ཅེས་ངེས་
པར་གཟུང་བའི་ཕྱིར་རོ། །དེ་དང་མཐུན་ཕ་ལ་ཡོད་པ་ཁོ་ནའོ་ཞེས་ནི་བརྗོད་པར་མི་བྱ་བའི་ཕྱིར་
རོ། ༑ཞེས་གསུངས་པའི་ཕྱིར། ཡང་ཁ་ཅིག་ན་རེ། དེ་སྒྲུབ་ཀྱི ཤེས་འདོད་ཆོས་ཅན་ལ་ཡོད་ན་དེ་ལ་ཡོང་
པས་ཁྱབ་པར་ཐལ། ཆོས་དེ་གཞི་དེ་ཡིན་ན་ཆོས་དེ་གཞི་ཁོ་ན་ཡིན་པས་ཁྱབ་པའི་ཕྱིར། དེར་
ཐལ། ཚིག་ཡིན་ན་ངེས་གཟུང་གི་ཚིག་ཡིན་དགོས་པའི་ཕྱིར། འོ་ན། སྲིད་སྒྲུབ་འཕོང་སྐྱེན་པ་ཞེས་པ་ངེ་
དེ་འཕོང་སྐྱེན་བ་ཁོ་ན་ཞེས་མི་ལྡན་རྣམ་གཅོད་དུ་སྟོན་པའི་ངག་ཡིན་བར་ཐལ། སྲིད་སྒྲུབ་འཕོང་སྐྱེན་

ལེའུ་དང་པོའོ་མཐའ་དཔྱོད 228 མཚན་གཞི་ལ་མཚན་ཉིད་ངེས་བྱེད།
ཞེས་པའི་དམ་བཅའི་ངག་དེ་སྲིད་སྒྲུབ་འཕོང་སྐྱེན་པ་ཁོ་ན་ཡིན་པར་དམ་བཅའི་ངག་ཡིན་པའི་
ཕྱིར༑ འཁོར་གསུམ། དེར་ཐལ། ཚིག་ཡིན་ན། ངེས་གཟུང་གི་ཚིག་ཡིན་དགོས་ཚུལ་དེ་ལྟར་བཤད་
པའི་ཕྱིར། འཁོར་གསུམ། རྩ་བར་འདོད་ན། སྲིད་སྒྲུབ་འཕོང་སྐྱེན་ཞེས་པ་དེ་མི་ལྡན་རྣམ་གཅོད་གཞན་
ལྡན་རྣམ་གཅོད་མི་སྲིད་རྣམ་གཅོད་གསུམ་ལས་གཞན་ལྡན་རྣམ་གཅོད་ཁོ་ན་ཡིན་པའི་དཔེར་བརྗོད་མ་
ཡིན་པར་ཐལ། འདོད་པའི་ཕྱིར། འདོད་ནི་ནུས་ཏེ། སྲིད་སྒྲུབ་ཁོ་ན་འཕོང་སྐྱེན་ཞེས་པའི་དོན་ཅན་ཡིན་
ཕྱིར༑ དེར་ཐལ། ཚིག་དེ་ལ་སྲིད་སྒྲུབ་ཁོ་ན་ཞེས་ཚིག་ཕྲད་དངོས་སུ་སྦྱར་མེད་ཀྱང་དེའི་དོན་ཅན་དུ་
སྐབས་སྟོབས་ཀྱིས་སྔར་བཤད་པ་ལྟར་རྟོགས་ནུས་པའི་ཕྱིར་། བཞི་པ་ལས། དེ་སྦྱར་མེད་ཀྱང་བརྗོད་
འདོད་ལས། །དེ་དོན་ཉིད་ནི་རྟོགས་པར་འགྱུར། །ཞེས་དང༌། སྲིད་སྒྲུབ་འཕོང་》སྐྱེན་ཞེས་པ་
འམ༑ ༑ཞེས་གསུངས་པའི་ཕྱིར། བཞི་པ་ལས། གང་ཕྱིར་ངག་འབྲས་རྣམ་གཅོད་ཕྱིར། །དཔེར་ན་ནག་
པ་འཕོང་སྐྱེན་པའམ། །སྲིད་སྒྲུབ་འཕོང་སྐྱེན་ཞེས་པ་འམ། །སྔོན་པོ་འཚོ་སྐྱེས་འགྱུར་ཞེས་
བཞིན། །ཞེས་གསུངས་པ་མི་འཐད་བར་ཐལ། ཚིག་འདི་གསུམ་ལ་ཕྲད་མ་སྦྱར་ཡང་ཚིག་གི་ངཔེ་
གསུམ་རིམ་བཞིན་མི་ལྡན་རྣམ་གཅོད་དང་གཞན་ལྡན་རྣམ་གཅོད་དང་མི་སྲིད་རྣམ་གཅོད་གསུམ་ལ་སྦྱོར་
མི་རིགས་པའི་ཕྱིར། རྟགས་ཁས། དེར་ཐལ། དེ་གསུམ་ག་མི་ལྡན་རྣམ་གཅོད་ཡིན་པའི་ཕྱིར། འཁོར་
གསུམ། གཞན་ཡང་ཚིག་ཡིན་ན་ངེས་བཟུང་ཅན་གྱི་ཚིག་ཡིན་པས་ཁྱབ་པར་ཐལ། ཁྱོད་ཀྱི་ཁོ་ནའི་དོན་
འཐད་པའི་ཕྱིར། འདོད་ན། སྨྱོན་པས་བྱུང་རྒྱལ་དུ་ངེས་བཟུང་མེད་པར་ཡོད་ལས་ཆེ་མེང་ལས་
ཆེ༑ ཞེས་པའི་ཚིག་ཆོས་ཅན། དེར་ཐལ། དེའི་ཕྱིར། འཁོར་གསུམ། འདོད་མི་ནུས་ཏེ། དོན་འདི་སྟོན་
གྱི་ངེས་བཟུང་བརྗོད་འདོད་མེད་པའི་བྱུང་རྒྱལ་གྱི་སྨྱོན་པའི་ཚིག་ཡིན་པའི་ཕྱིར། མ་ཁྱབ་ན། བཞི་པ་
ལས༑ སྒྲ་ནི་བརྗོད་འདོད་རྗེས་འབྲང་ཕྱིར། །ཞེས་གསུངས་པ་མི་འཐད་པར་ཐལ། མ་ཁྱབ་པ་ངེའི་
ཕྱིར༑ གཞན་ཡང་། ཁྱད་པར་ཏེ་ཁྱད་ཆོས་ལ་ཕྲད་སྦྱར་བ་དང་ཁྱད་པར་ཅན་ཏེ་ཁྱད་གཞི་ལ་ཕྲད་སྦྱར་བ་
གཉིས་ལ་ཁྱད་པར་མེད་པར་ཐལ། ཕྲད་དེ་དག་གང་དུ་སྦྱར་ཡང་མི་ལྡན་རྣམ་གཅོད་ཀྱི་ངག་ཡིན་དགོས་

ལེའུ་དང་པོའོ་མཐའ་དཔྱོད། 229
མཚན་གཞི་ལ་མཚན་ཉིད་ངེས་བྱེད
པའི་ཕྱིར། འདོད་ན། རྣམ་ངེས་ལས། ཁྱད་པར་དང་ཁྱད་པ་ན་དང་འབྲེལ་བའི་ཚིག་ཕྲད་ཀྱང་ཁྱད་
པར་མེད་པར་འགྱུར་རོ། །ཞེས་གསུངས་པའི་མི་འདོད་པའི་ཐལ་བ་ལ་འདོད་རིགས་པར་ཐལ་
ལོ༑ ༑འདོད་པའི་ཕྱིར། འདོད་མི་ནུས་ཏེ། དེ་ལྟར་ན་སྐྱོན་དུ་མར་འགྱུར་བའི་ཕྱིར། དེར་ཐལ། འཐད་
ལྡན་ལས། སྐྱོན་འདིར་མ་ཟད། འོན་ཀྱང་ཁྱད་པར་དང་ཁྱད་པར་ཅན་དང་འབྲེལ་བའི་ཚིག་ཕྲད་ཀྱང་
སྟེ༑ དེ་དག་གི་ཚིག་ཕྲད་ཁྱད་པར་མེད་པར་འགྱུར་རོ། །ཞེས་བྱ་བའི་དོན་ཏོ་ཞེས་གསུངས་པའི་
ཕྱིར༑ ཡང་ཁ་ཅིག་ན་རེ། མི་ལྡན་རྣམ་གཅོད་དང་གཞན་ལྡན་རྣམ་གཅོད་ཀྱི་ཚིག་གམ་ཕྲད་ཀྱི་གཞི་
མཐུན་མེད་པར་ཐལ། ཚིག་ཡིན་ན་མི་ལྡན་རྣམ་གཅོད་ཀྱི་ཚིག་ཡིན་མི་དགོས་པའི་ཕྱིར་ན་མ་ཁྱབ་
སྟེ༑ གཞན་ལྡན་རྣམ་གཅོད་ཁོ་ན་ཡིན་པའི་ཚིག་ཡོད་པའི་ཕྱིར། རྩ་བར་འདོད་མི་ནུས་ཏེ། ཤེས་པ་ཁོ་ན་
གསལ་རིག་ཁོ་ན་ཡིན་ཞེས་པའི་ཚིག་འདི་མི་ལྡན་རྣམ་གཅོད་དང་གཞན་ལྡན་རྣམ་གཅོད་གཉིས་ཀའི་
ཚིག་ཡིན་པའི་ཕྱིར། དེར་ཐལ། ཚིག་དེ་མི་ལྡན་རྣམ་གཅོད་ཀྱི་ཚིག་གང་ཞིག གཞན་ལྡན་རྣམ་གཅོད་ཀྱི་
ཚིག་ཡིན་པའི་ཕྱིར། རྟགས་དང་པོ་དེར་ཐལ། ཁྱོད་ཁྱད་པར་ཅན་གྱི་ཁྱད་པར་ལ་ཚིག་ཕྲད་སྦྱར་ནས་
སྟོན་པའི་ཚིག་ཡིན་པའི་ཕྱིར། ཁྱབ་སྟེ། བཞི་པ་ལས། ཆོས་ཀྱི་ཚིག་ཕྲད་ཐ་དད་པར། །བྱེད་པས་མི་
ལྡན་གཞན་ལྡན་པ། །ཤིན་ཏུ་མི་སྲིད་རྣམ་གཅོད་བྱེད། །ཁྱད་པར་ཁྱད་པར་ཅན་དག་དང༌། །བྱ་བ་དག་ནི་
ལྷན་ཅིག་བརྗོད། །ཅེས་གསུངས་པའི་ཕྱིར། ཁྱབ་སྟེ། ཚིག་ཕྲད་ཐ་དད་པར། བྱེད་པས་མི་ལྡན་རྣམ་
གཅོད་བྱེད། །ཁྱད་པར་ཅན་དག་ལྷན་ཅིག་བརྗོད། །ཅེས་སྦྱར་ནས་བཤད་དགོས་པའི་ཕྱིར། རྟགས་
གཉིས་པ་གྲུབ་སྟེ། ཁྱོད་ཁྱད་པར་གྱི་ཁྱད་གཞི་ལ་ཚིག་ཕྲད་སྦྱར་ནས་སྟོན་པའི་ཚིག་ཡིན་པའི་
ཕྱིར༑ ཁྱབ་སྟེ། ཚིག་ཕྲད་ཐ་དད་པར། །བྱེད་པས་ཞེས་དང༌། གཞན་ལྡན་རྣམ་གཅོད་བྱེད། །ཁྱད་པར་
ཅན་དག་ལྷན་ཅིག་བརྗོད། །ཅེས་སྦྱར་ནས་བཤད་དགོས་པའི་ཕྱིར། འདིས་རྣམ་ངེས་ཀྱི་དོན་ཡང་ཤེས་
ས༑ ༑ཡང་སྨྲ་སྒོའི་རྗེས་འབྲང་ཁ་ཅིག་ཚིག་ཕྲད་ལ་བརྗོད་བྱ་མེད་པས་ཁྱབ་ཟེར་བ་མི་འཐད་པར་
ཐལ༑ བརྗོད་བྱ་ཡོད་པའི་ཚིག་ཕྲད་ཤིན་ཏུ་མང་བའི་ཕྱིར། རྩནྡྲ་བ་ལས བཱསྟ་བྱའོ་གོས་བྱེད་དོ་ཞེས་

230ལེའུ་དང་པོའོ་མཐའ་དཔྱོད མཚན་གཞི་ལ་མཚན་ཉིད་ངེས་བྱེད
དང་༑ ཨཱ ཝ་ཏྱ་ཁ་ན་མ་ཐོ་བ ·པཎྱ་ཚོད་ཟོག ལཱཏྱ་ཁྱེད་འདམ་མ་རྣམས་སྨད་བྱ་བཙོང་བྱ་འགོག་པ་མེང་ཕ་
རྣམས་ལའོ། །ཝ་ཏྱཾ་བྱེད་པའོ། ཐོབ་པར་བྱེད། ཨརྱ་ཇོ་བོ་དང་རྗེ་རིགས་དག་ལའོ་ཞེས་པའི་ཚིག་ཕྲང་དེ་
འདྲ་ཤིན་ཏུ་མེང་པའི་ཕྱིར། ཡང་ཚོགས་གསུམ་གསལ་བའི་རྗེས་འབྲང་ཁ་ཅིག །ཚིག་ཕྲད་ལ་ཚིག་
གཞན་ལ་མ་ལྟོས་ཀྱང་བརྗོད་བྱ་ཡོད་པས་ཁྱབ་པར་འདོད་པ་མི་འཐད་པར་ཐལ། དེ་ནི་ཚིག་ཕྲད་དམ་ནི་
པ་ཏ་ཞེས་པ་ངེས་ཚིག་ཅེས་པའི་དོན་མ་རྟོགས་པའི་རྣམ་འགྱུར་ཡིན་པའི་ཕྱིར། ཚིག་གཞན་དང་ཕྲད་
ནས་དོན་སྟོན་གྱི་རང་དབང་དུ་མི་སྟོན་པས་ན་ཚིག་ཕྲད་དང་། ངེས་བཟུང་གི་ཚིག་ཡིན་པས་ན་ངེས་ཚིག་
གམ་ནི་པ་ཏ་ཞེས་བཤད་པ་ཡིན་པའི་ཕྱིར་ཏེ། འཐད་ལྡན་ཆེ་བ་ལས། ཚིག་ཕྲད་ནི་གསལ་བར་བྱེད་པ་
ཡིན་ལ། ཞེས་པ་ནས། རང་དབང་དུ་ནི་བརྗོད་པར་བྱེད་པའི་དོན་དང་ལྡན་པ་མ་ཡིན་ནོ། །ཞེས་
གསུངས་པའི་ཕྱིར། བྱས་པ་ལ་ཁོ་ན་རེ། ཨརྱ་དང་ཨཱ་ཝ་དྱ་སོགས་ཆོས་ཅན། ཁྱོད་ཀྱི་དོན་སྟོན་པ་
ཚིག་གཞན་ལ་ལྟོས་བར་ཐལ། ཁྱོད་ཚིག་ཕྲད་ཡིན་པའི་ཕྱིར་ན་མ་ཁྱབ་སྟེ། སྨྲ་སྒོ་དང་འཐང་ལྡན་
སོགས་ཀྱིས་ཕྲད་ཁོ་ན་ཡིན་པའི་དབང་དུ་བྱས་ལ། འདི་དག་ཚིག་ཕྲད་གཙོ་ཆེ་བའི་ཚིག་ལ་ཚིག་ཕྲད་དུ་
བཤད་པ་དང་ཕྲད་རྐྱེན་གྱིས་སྒྲུབ་པའི་ཚིག་ཕྲད་དུ་བཞག་པའི་ཚིག་ཡིན་གྱི་ཚིག་ཕྲད་རྐྱང་བ་མ་ཡིན་པའི་
ཕྱིར༑ འདི་སྐོར་ལ་ཕྱོགས་རེའི་མིག་ཅན་རྟོག་གེ་བ་དང་ཐ་སྙད་པ་དག་གིས་ཚོང་ཟོང་བཀྲམ་པ་མང་ཡང་
དེས་གོ་ནུས་པས་མ་སྤྲོས་སོ། །
གཉིས་པ་མཚན་གཞི་ལ། སོ་སོའི་མཚན་ཉིད་རིགས་ཐིགས་ལྟར་བཞག་ནས་སྒྲ་བྱས་པ་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་དང་ཕྱོགས་ཆོས་ཀྱི་ཚུལ་གཉིས་ཡིན། བྱས་ན་མི་རྟག་
པས་ཁྱབ་པ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་བའི་རྗེས་ཁྱབ་དང་རྗེས་ཁྱབ་ཀྱི་ཚུལ་གཉིས་ཀ་
ཡིན༑ རྟག་ན་མ་བྱས་པས་ཁྱབ་པ་དེ་དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་དང་དེའི་ཚུལ་གཉིས་ཀ་ཡིན་
ལ༑ བྱས་པ་དེ་དྲུག་ཀ་མིན་ཟེར། ཡང་ཁ་ཅིག སྒྲ་བྱས་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ཕྱོགས་ཆོས་ཡིན་ཀྱང་དེའི་ཚུལ་མིན། རྗེས་སུ་འགྲོ་ལྡོག་ལའང་སྔ་མ་ཡིན་ལ་དེའི་ཚུལ་མིན་ཚུལ་མཚན་

ལེའུ་དང་པོའོ་མཐའ་དཔྱོད། ༢5 231
མཚན་གཞི་ལ་མཚན་ཉིང་ངེས་བྱེད
གཞི་གོང་ལྟར་བཤད། མཚན་ཉིད་རིགས་ཐིགས་ལྟར་སྨྲ་ཤིང་། བྱས་པ་བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཚུལ་གསུམ་ཡིན་ཀྱང་ཕྱོགས་ཆོས་སོགས་མིན་ཟེར། ཡང་ཁ་ཅིག་མཚན་ཉིད་ངང་མཚན་
གཞི་དེ་ལྟར་བྱས་ནས་རྗེས་ཁྱབ་མཐུན་དཔེ་ཁོ་ནའི་སྟེང་དུ་ཡོད་པ་དང༌། ལྡོག་ཁྱབ་མི་མཐུན་ངཔེ་ཁོ་ནའི་
སྟེང་དུ་ཡོད་པར་འདོད། དེ་ལྟར་འདོད་པ་ལ་རྗེས་སུ་འགྲོ་ལྡོག་གཉིས་འགལ་བར་འདོད་པ་དང་མི་
འགལ་བར་འདོད་པ་གཉིས་སོགས་བྱུང་ངོ་། །འདི་དག་འགོག་ཚུལ་རྒྱས་པར་རྣམ་བཤད་དང་སྡེ་བདུན་
རྒྱན་རིགས་རྒྱན་དང་ཡིག་རྙིང་སྔ་མ་དག་ཏུ་བལྟ་ལ་འགོག་ཀྱང་སླ་སྟེ། དངོས་འགལ་གྱི་འཁོར་ལོ་་ཡིན་
པས་སོ། །འོ་ན། སྒྲ་བྱས་པ་ཆོས་ཅན། ཁྱོད་ཡིན་ན་མི་རྟག་པ་ཡིན་པས་ཁྱབ་པར་ཐལ། ཁྱོད་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་ཞིང་། བྱས་པ་དེ་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། འཁོར་གསུམ། བྱས་ན་མི་རྟག་པས་ཁྱབ་པ་ཆོས་ཅན། ཁྱོད་ལ་རྟག་མི་རྟག་དུ་མ་མེད་པར་
ཐལ༑ ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པའི་ཕྱིར། འཁོར་གསུམ་རྟགས་
ཁས། མ་ཁྱབ་ན་ཁྱབ་པར་ཐལ། དེ་སྒྲུབ་ཀྱི་མཐུན་ཕྱོགས་ཁོ་ན་ལ་་ཡོད་པ་ཞེས་སྨྲས་པས་རྟགས་དེ་དེ་
སྒྲུབ་ཀྱི་མཐུན་ཕྱོགས་དང་མི་མཐུན་ཕྱོགས་གཉིས་ཀར་ཡོད་པའི་ཐུན་མོང་གི་མ་ངེས་པ་ཡིན་པ་གཅོང་
པའི་ཕྱིར། ཛེ་ཏཱ་རིས་བྱིས་རྟོག་ལས། ཉིད་སྨོས་པས་ཐུན་མོང་བ་གཅོད་དོ་ཞེས་དང༌། རྟོག་གེ་སྐད་
ལས་ཀྱང་། ་ཁོ་ནའི་ཡི་གེས་ཐུན་མོང་གི་རྟགས་བསལ་ཏེ་སྒྲ་རྟག་སྟེ། གཞལ་བྱ་ཉིད་ཀྱི་ཕྱིར་རོ་ཞེས་པ་
ལྟ་བུའི་ཞེས་གསུངས་པའི་ཕྱིར་དང་། དེ་སྐད་དུ། མདོའི་དར་ཊིཀ་མཐར་འཛིན་གདུང་སེལ་ལས་ཁོ་ནའི་
ངེས་གཟུང་ནི་ཞེས་པ་ནས། མི་མཐུན་ཕྱོགས་ལ་ཡོད་པ་དགག་པའི་དོན་ཅན་ནོ་ཞེས་གསུངས་པའི་
ཕྱིར། རྩ་བར་འདོད་མི་ནུས་ཏེ། བདག་མེད་ཡིན་ན་ཁྱོད་ཡིན་པས་ཁྱབ་པའི་ཕྱིར། གཞན་ཡང་། བྱས་
ན་མི་རྟག་པས་ཁྱབ་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོང་པ་མ་ཡིན་
པར་ཐལ། ཁྱོད་མི་རྟག་པ་ཁོ་ན་ལ་ཡོད་པ་མ་ཡིན་པའི་ཕྱིར། དེར་ཐལ། རྟག་པ་ལ་ཁྱོད་ཀྱིས་ཁྱབ་པ་
གྲུབ་ཅིང་ཁྱོད་རྟག་པར་གྲུབ་པའི་ཕྱིར། རྟགས་གྲུབ་ཅིང༌། ཐལ་བ་སྔ་ཕྱི་གཉིས་ཀར་ཁྱབ་པར་

232ལེའུ་དང་པོའོ་མཐའ་དཔྱོད། . མཚན་གཞི་ལ་མཚན་ཉིད་ངེས་བྱེད།
ཐལ༑ མཐུན་ཕྱོགས་ཁོ་ན་ལ་ཞེས་པའི་ངེས་བཟུང་གིས་བྱས་པ་དེ་དེ་སྒྲུབ་ཀྱི་ཤེས་འདོད་ཆོས་ཅན་ལ་
ཡོད་པ་མི་གཅོད་ལ། དེ་སྒྲུབ་ཀྱི་མི་མཐུན་ཕྱོགས་རྟག་པ་ལ་ཡོད་པ་གཅོད་ཞེས་ཆོས་ཀྱི་གྲགས་པས་
གསུངས་པའི་ཕྱིར། དེར་ཐལ། དེ་སྒྲུབ་ཀྱི་མཐུན་ཕྱོགས་ཉིད་དམ་ཁོ་ནས་ཆོས་ཅན་ལ་ཡོང་པ་གཅོད་
དགོས་ཞེས་རྩོད་པ་གང་ཞིག དེའི་ལན་དུ་ཤེས་འདོད་ཆོས་ཅན་ལ་མ་ཡིན་ལ་མཐུན་ཕྱོགས་ལས་གཞན་
པ་མི་མཐུན་ཕྱོགས་ལ་མེད་པ་དགག་པའི་ཆེད་ཡིན་ཞེས་བཤད་པའི་ཕྱིར། དང་པོ་གྲུབ་སྟེ། རྣམ་ངེས་
ལས༑ རྗེས་དཔག་བྱ་དང་དེ་མཚུངས་ལ། ཡོད་དང་ཞེས་པའི་ཚིག་ཟུར་གྱི་དེ་མཚུངས་ལ་ཡོང་ངང་ཞེས་
པའི་རང་འགྲེལ་ལས། དེ་དང་མཚུངས་པ་ཉིད་ལ་ཞེས་ངེས་པར་བཟུང་བའི་ཕྱིར་ཆོས་ཅན་ལ་མེད་པར་
འགྱུར་རོ་ཞེ་ན། ཞེས་གསུངས་པའི་ཕྱིར། ཁྱབ་སྟེ། འདིའི་དེ་དང་མཚུངས་པལ་ཞེས་པ་མཐུན་ཕྱོགས་
ཀྱི་དོན་ཡིན་པའི་ཕྱིར། དེའི་འགྲེལ་བཤད་འཐད་ལྡན་ལས། མཐུན་པའི་ཕྱོགས་ཉིད་ལ་ཡོང་པ་ཞེས་ངེས་
པར་བཟུང་བ་དེའི་ཕྱིར། བསྒྲུབ་བྱའི་ཆོས་ཅན་ལ་མེད་པར་ཏེ་མི་བདོག་པར་འགྱུར་རོ་ཞེས་གསུངས་པའི་
ཕྱིར་དང་། དར་ཊི ཀ་ནའང་ཤིན་ཏུ་གསལ་ལོ། །རྟགས་གཉིས་པ་གྲུབ་སྟེ། རང་འགྲེལ་ལས། མ་ཡིན་
ཏེ་གཞན་དགག་པའི་དོན་གྱིས་སོ་སོགས་དང་། དེའི་འགྲེལ་བཤད་འཐད་ལྡན་ལས། དེ་ལྟར་ནི་མ་ཡིན་
ཏེ༑ ཆོས་ཅན་ལ་མེད་པར་ཐལ་བ་མ་ཡིན་ནོ། །གཞན་དག་པའི་དོན་གྱི་ཕྱིར་རོ་ཞེས་བྱ་བ་ནི་གཞན་མི་
མཐུན་པའི་ཕྱོགས་ལ་དགག་པའི་དོན་དགོས་པ་ངེས་པར་བཟུང་བ་ཞེས་གསུངས་པའི་ཕྱིར་དང༌། མདོའི་
དར་ཊིཀ་ལས། ཁོ་ནའི་ངེས་གཟུང་ནི་ཞེས་པ་ནས། འདིའི་དོན་རྣམ་ངེས་སུ་བཤད་པ་ཞིབ་ཏུ་མ་རྟོགས་
པའོ༑ ༑ཞེས་གསུངས་པའི་ཕྱིར། རྩ་བར་འདོད་ན དེ་ཆོས་ཅན། དེ་སྒྲུབ་ཀྱི་རྗེས་ཁྱབ་མ་ཡིན་པར་
ཐལ༑ འདོད་པའི་ཕྱིར། འཁོར་གསུམ། གཞན་ཡང་རྟག་ན་མ་བྱས་པས་ཁྱབ་པ་ཆོས་ཅན། སྒྲ་མི་རྟག་
པར་སྒྲུབ་པའི་མི་མཐུན་ཕྱོགས་ལ་མེད་པ་ཉིད་ཡིན་པར་ཐལ། དེ་སྒྲུབ་ཀྱི་ལྡོག་ཁྱབ་ཡིན་པའི་
ཕྱིར༑ རྟགས་ཁས། འཁོར་གསུམ། མ་ཁྱབ་ན་ཁྱབ་པར་ཐལ། དེ་སྒྲུབ་ཀྱི་མི་མཐུན་ཕྱོགས་ལ་མེད་པ་
ཉིད་དུ་ངེས་པ་དེ་དེ་སྒྲུབ་ཀྱི་ལྡོག་ཁྱབ་ཀྱི་མཚན་ཉིད་དམ་དོན་ཡིན་པའི་ཕྱིར། རིགས་ཐིགས་ལས། མི་

ལེའུ་དང་པོའོ་མཐའ་དཔྱོད། མ 233
མཚན་གཞི་ལ་མཚན་ཉིད་ངེས་བྱེད
མཐུན་པའི་ཕྱོགས་ལ་མེད་པ་ཉིད་དུ་ངེས་པའོ། །ཞེས་དང༌། དེའི་འགྲེལ་བ་འཐད་ལྡན་ཆུང་བ་
ལས༑ མི་མཐུན་པའི་ཕྱོགས་འཆད་པར་འགྱུར་བའི་མཚན་ཉིད་དེ་ལ་མེད་པ་ཉིད་དུ་ངེས་པ་ནི་ཚུལ་
གསུམ་པ་ཡིན་ནོ། །ཞེས་དང༌། རིགས་སྒོས་ཀྱང༌། མི་མཐུན་པའི་ཕྱོགས་ལ་མེད་པ་ཉིད་དུ་ངེས་པར་
ཡང་ངོ་ཞེས་དང་། བྱིས་འཇུག་རྟོག་གེ་ལས། མི་མཐུན་པའི་ཕྱོགས་ལ་ཡང་མེད་པ་ཉིད་དུ་ངེས་པ་ཞེས་
གཞུག་གོ་ཞེས་དང༌། རྟོག་གེ་སྐད་ལས་ཀྱང༌། མི་མཐུན་ཕྱོགས་ལ་མེད་པ་ཁོ་ནར་ངེས་པ་ཞེས་
གསུངས་པའི་ཕྱིར། རྩ་བར་འདོད་ན། དེ་ཆོས་ཅན། དེ་སྒྲུབ་ཀྱི་མི་མཐུན་ཕྱོགས་གང་ལའང་མ་གྲུབ་
པར་ཐལ། དེ་སྒྲུབ་ཀྱི་མི་མཐུན་ཕྱོགས་ལ་མེད་པ་ཉིད་ཡིན་པའི་ཕྱིར། རྟགས་ཁས། ཁྱབ་སྟེ། མེད་པ་
སྨོས་པས་འགལ་རྟགས་གཅོད ཉིད་སྨོས་པས་མཐུན་ཕྱོགས་མི་མཐུན་ཕྱོགས་གཉིས་ཀར་ཡོད་པའི་ཐུན་
མོང་བའི་མ་ངེས་པ་གཅོད་པའི་ཕྱིར། བྱིས་འཇུག་རྟོག་གེ་ལས། མེད་པའི་སྒྲས་ནི་ཐུན་མོང་བ་སེལ་
ལོ༑ །ཉིད་སྨོས་པས་ནི་མི་མཐུན་ཕྱོགས་ཀྱི་ཕྱོགས་གཅིག་ལ་ཞུགས་པ་སེལ་ལོ་ཞེས་དང༌། དུལ་ལྷའི་
རིགས་ཐིགས་འགྲེལ་པ་སློབ་ཕན་ལས། འདིར་མེད་པ་ཞེས་པས་ནི་ཐུན་མོང་ལ་མ་ངེས་ཕ་དང་འགལ་
བ་བསལ་ཏོ་བརྣན་པ་སྨོས་པས་ནི་མི་མཐུན་ཕྱོགས་ལ་ཕྱོགས་གཅིག་ལ་ཡོངས་སུ་སྤངས་སོ་ཞེས་
དང་༑ འཐད་ལྡན་ཆུང་བ་ལས། དེ་ལ་མེད་པ་སྨོས་པས་ནི་འགལ་བ་བསལ་བ་ཡིན་ཏེ། འགལ་བ་ནི་མི་
མཐུན་པའི་ཕྱོགས་ལ་ཡོད་པ་ཡིན་ནོ། །ཉིད་སྨོས་པས་ནི་མི་མཐུན་པའི་ཕྱོགས་གཅིག་ལ་ཐུན་མོང་དུ་ཡོང་
པ་བསལ་བ་ཡིན་ཏེ། ཞེས་དང༌རྟོག་གེ་སྐད་ལས་ཀྱང་། འདིར་ཡང་མེད་པ་ཉིད་གཟུང་བས་འགལ་
བ་བསལ་ལོ། །ཁོ་ནའི་ཡི་གེས་ཐུན་མོང་བའོ་ཞེས་གསུངས་པའི་ཕྱིར། གོང་དུ་འདོད་མི་ནུས་ཏེ། རྟག་
པ་ཡིན་ན་ཁྱོད་ཡིན་དགོས་པ་དང་རྟག་པ་གཉིས་ཀ་ཡིན་པའི་ཕྱིར། བྱས་པ་ལ་ཁོ་ན་རེ། འོ་ན། ཉིད
སྨོས་མི་དགོས་པར་ཐལ། མེད་པ་སྨོས་པས་འགལ་བ་དང་ཐུན་མོང་བ་སེལ་བའི་ཕྱིར་ན་མ་ཁྱབ་
སྟེ༑ ལོག་རྟོག་སེལ་ཚུལ་དང་གསལ་བར་བྱ་བའི་ཆེད་ཡིན་པའི་ཕྱིར། ཁྱོད་རང་ལ་འོ་ན། ངེ་སྒྲུབ་ཀྱི་
ལྡོག་ཁྱབ་མི་དགོས་པར་ཐལ། རྗེས་ཁྱབ་གྲུབ་པ་ན་དེ་ཡང་གྲུབ་པའི་ཕྱིར། ཁྱབ་པ་ཁས། རྟགས་གྲུབ་

ལེའུ་དང་པོའོ་མཐའ་དཔྱོད།  ོ་234 མཚན་གཞི་ལ་མཚན་ཉིད་ངེས་བྱེད
ཅིང་༑ འདོད་མི་རིགས་པར་ཐལ། སྦྱོར་བ་ལ་ཆོས་མཐུན་སྦྱོར་དང་ཆོས་མི་མཐུན་སྦྱོར་གྱི་སྒྲུབ་ངག་སོ་
སོར་གོ་བ་སོགས་ཀྱི་དགོས་པ་ཡོད་པའི་ཕྱིར། རྣམ་ངེས་རང་འགྲེལ་ལས། རྗེས་སུ་འགྲོ་བ་དང་ལྡོག་པ་
དག་ལས་ཁྱབ་པ་ངེས་པ་དང་ལྡན་པའི་ཚུལ་གཅིག་སྦྱར་བས་ཀྱང་དོན་གྱིས་གོ་བས་གཉིས་པ་རྟོགས་
པར་བྱེད་པ་ཡིན་ནོ །ཞེས་སྦྱོར་བ་བསྟན་པའི་དོན་དུ་ཡིན་པའི་ཕྱིར་སྐྱོན་མེད་དོ། །ཞེས་ངང་། འཐང་
ལྡན་ལས་ཀྱང་། གཅིག་སྦྱར་བས་ཤུགས་ཀྱིས་སོ། །ཤུགས་ལ་རྟོགས་པ་ནི་དོན་གྱིས་གོ་བ་སྟེ། དེས་
གཉིས་པ་རྟོགས་པར་བྱེད་དེ་ཞེས་གསུངས་པའི་ཕྱིར། ཁྱབ་སྟེ། རང་འགྲེལ་དང་འགྲེལ་བཤང་གཉིས་
ཀྱི་དོན་གྱི་གོ་ཚུལ་དང་གཉིས་པ་རྟོགས་པར་བྱེད་ཚུལ་ཡོད་པའི་ཕྱིར། གཞན་ཡང་། རང་འགྲེལ་
ལས༑ འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་བ་ངེས་པ་མེད་དེ། ཞེས་གསུངས་པ་མི་འཐང་
པར་ཐལ། དེ་སྒྲུབ་ཀྱི་རྗེས་ཁྱབ་དང་ལྡོག་ཁྱབ་གང་ཡིན་ན་འང་། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
དང་འབྲེལ་བས་མ་ཁྱབ་པའི་ཕྱིར། དེར་ཐལ། དབང་སྔོན་ཡིན་ན་ཙིནྟ་མ་ཎི་ཡིན་པས་ཁྱབ་པ་དེ། དབང་
སྔོན་གྱི་རྟགས་ཀྱིས་ལྷའི་ཨིནྟྲ་ནཱི་ལ་ཡིད་བཞིན་ནོར་བུར་སྒྲུབ་པའི་རྗེས་ཁྱབ་མ་ཡིན་པའི་ཕྱིར། མ་ཁྱབ་
ན༑ བྱས་ན་མི་རྟག་པས་ཁྱབ་པ་དེ་སྒྲ་མི་རྟག་པར་སྒྲུབ་པའི་རྗེས་ཁྱབ་མ་ཡིན་པར་ཐལ། མ་ཁྱབ་པ་གང་
ཞིག དབང་སྔོན་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡོད་པའི་ཕྱིར་ཏེ། དེ་སྒྲུབ་ཀྱི་རྟགས་ཡང་ངག་ཡོང་
པའི་ཕྱིར། མ་ཁྱབ་མཚམས་ལ་མ་གྲུབ་ན། དབང་སྔོན་ཡིན་ན་ཙིནྟ་མ་ཎི་ཡིན་པས་ཁྱབ་པ་ངེ་སྒྲུབ་ཀྱི་
ཆོས་དང་འབྲེལ་བར་ཐལ། མ་གྲུབ་པ་དེའི་ཕྱིར། འདོད་ན། ཙིནྟ་མ་ཎི་ཚད་མས་མ་དམིགས་པའི་ས་
ཕྱོགས་ཆོས་ཅན། དབང་སྔོན་ཡིན་ན་ཙིནྟ་མ་ཎི་ཡིན་པས་ཁྱབ་པ་མེད་པར་ཐལ། ཙིནྟ་མ་ཎི་མེད་པའི་
ཕྱིར༑ འཁོར་གསུམ། མ་ཁྱབ་ན། ཁྱབ་པར་ཐལ། དེ་དེ་དང་འབྲེལ་བའི་ཕྱིར། དེ་བཞིན་དུ་ལྡོག་ཁྱབ་
ཀྱང་གཤགས། གཞན་ཡང་རྣམ་ངེས་འགྲེལ་བ་ལས། ཚུལ་གཅིག་སྦྱར་བས་ཀྱང་དོན་གྱིས་གོ་བས་
གཉིས་པ་རྟོགས་པར་བྱེད་པ་ཡིན་ནོ་ཞེས་དང༌། འདིའི་རང་འགྲེལ་ལས་ཀྱང་། མཐུན་པ་ཁོ་ན་ལ་ཡོང་
པ་ཞེས་བྱ་བས་མི་མཐུན་པའི་ཕྱོགས་ལས་ལྡོག་པ་གྲུབ་མོད་ཀྱི་ཞེས་དང༌། ཤཱཀྱའི་འགྲེལ་བཤང་

ལེའུ་དང་པོའོ་མཐའ་དཔྱོད། 235
མཚན་གཞི་ལ་མཚན་ཉིད་ངེས་བྱེད།
ལས༑ དེ་ལ་ནི་མཐུན་པ་ཁོ་ན་ལ་ཡོད་པ་ཞེས་བྱ་བའི་ངེས་པར་གཟུང་བ་འདི་ཁོ་ནས་གཏན་ཚིགས་མི་
མཐུན་པ་ལས་ལྡོག་པ་གྲུབ་མོད་ཅེས་དང་། བྱིས་འཇུག་ལས། མཐུན་པའི་ཕྱོགས་ཉིད་ལ་ཡོད་པ་སྨོས་
པས་ཆོག་མོད། མི་མཐུན་ཕྱོགས་ལ་མེད་པ་ཉིད་དུ་ངེས་པ་ཞེས་བྱ་བའི་ཡང་དོན་གོ་བ་ཉིད་དེ། དེ་ཅི་
འདིས་ཐ་དད་དུ་བྱས བདེན་ཏེ། ཞེས་དང་། དེ་ལྟར་དུ་བྲམ་ཟེ་སོགས་དུ་མས་བཤད་པ་མི་འཐད་པར་
ཐལ༑ སྦྱོར་སྐོར་གཅིག་གི་རྗེས་ཁྱབ་གྲུབ་ན་ལྡོག་ཁྱབ་གྲུབ་པས་ཁྱབ་པ་དང་ལྡོག་ཁྱབ་གྲུབ་ན་རྗེས་ཁྱབ་
གྲུབ་པས་ཁྱབ་པ་མེད་པའི་ཕྱིར། མ་གྲུབ་ན། ཤེས་བྱ་ཆོས་ཅན། མིག་ཤེས་ཡིན་ན་ཚད་མ་ཡིན་
ཏེ༑ གཟུགས་ཡིན་ན་གཞལ་བྱ་ཡིན་པའི་ཕྱིར་ཞེས་པའི་སྦྱོར་བ་ཆོས་ཅན། ཁྱོད་ཀྱི་རྗེས་ཁྱབ་གྲུབ་པར་
ཐལ༑ ཁྱོད་ལྡོག་ཁྱབ་གྲུབ་པའི་སྦྱོར་སྐོར་གཅིག་ཡིན་པའི་ཕྱིར། ཁྱབ་པ་ཁས། འཁོར་གསུམ། རྟགས་
གྲུབ་སྟེ། དེའི་ལྡོག་ཁྱབ་ཁས་བླང་གིས་གྲུབ་པ་གང་ཞིག དེ་འདྲའི་སྦྱོར་སྐོར་ཡོད་པའི་ཕྱིར། དང་པོ་
གྲུབ་སྟེ། མིག་ཤེས་ཡིན་ན་ཚད་མ་མ་ཡིན་གཟུགས་ཡིན་ན་གཞལ་བྱ་མིན་པ་དེ་དེའི་ལྡོག་ཁྱབ་ཡིན་པ་
དེའི་ཕྱིར། འཁོར་གསུམ། གཉིས་པ་གྲུབ་སྟེ། བདག་མེད་ཡིན་པའི་ཕྱིར། རྩ་བར་འདོད་ན། གཟུགས་
ཡིན་ན་གཞལ་བྱ་ཡིན་ན་མིག་ཤེས་ཡིན་ན་ཚད་མ་ཡིན་པར་ཐལ། གཟུགས་ཡིན་ན་གཞལ་བྱ་ཡིན་ན་
མིག་ཤེས་ཡིན་ན་ཚད་མ་ཡིན་པ་དེ་སྦྱོར་སྐོར་གཅིག་གི་ཚུལ་གསུམ་ནང་གི་རྗེས་ཁྱབ་ཡིན་ཞིང༌། སྦྱོར་
སྐོར་སྔ་མའི་རྗེས་ཁྱབ་གྲུབ་པའི་ཕྱིར། འཁོར་གསུམ་ཁས། དང་པོ་མ་གྲུབ་ན། བྱས་ན་མི་རྟག་པས་
ཁྱབ་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་མ་ཡིན་པར་ཐལ། མ་གྲུབ་དེའི་
ཕྱིར༑ འཁོར་གསུམ། གོང་དུ་འདོད་ན རབ་རིབ་ཅན་གྱི་མིག་ཤེས་ཀྱང་ཚད་མ་ཡིན་པར་ཐལ། མིག་
ཤེས་ཡིན་ན་ཚད་མ་ཡིན་པ་དེའི་ཕྱིར། རྟགས་ཁས། འཁོར་གསུམ། འདོད་ན། ལོག་ཤེས་སུ་གྱུར་པའི་
མིག་ཤེས་མེད་པར་ཐལ་ལོ། །འདོད་པའི་ཕྱིར། འཁོར་གསུམ། གཞན་ཡང་། མདོའི་རང་འགྲེལ་
ལས༑ མེད་པ་ཉིད་ལ་མེད་པ་ཞེས་པ་ནི། །སླར་ཡང་དེ་ཉིད་ངེས་པའི་དོན་དུ་སྟེ་ཞེས་དང་། རྒྱལ་དབང་
བློའི་འགྲེལ་བཤད་ལས དེ་དང་མཚུངས་པ་ཉིད་ལ་ཡོད་པར་འགྱུར་བ་ཞེས་པའི་འདིས་རྗེས་སུ་འགྲོ་བ་

236ལེའུ་དང་པོའོ་མཐའ་དཔྱོད། 3 མཚན་གཞི་ལ་མཚན་ཉིད་ངེས་བྱེད
རྟོགས་པར་བྱ་ཞིང་དེ་ཡང་ལྡོག་པ་མེད་པར་མེད་ལ། མེད་པ་ལ་མེད་པ་ཞེས་པ་འདིས་ཀྱང་ལྡོག་པ་
སྟེ༑ དེ་ཡང་རྗེས་སུ་འགྲོ་བ་མེད་པར་མ་ཡིན་ན་ཞེས་དང་། བྲམ་ཟེ་ཤཾ་ཀར་གྱི་རྣམ་འགྲེལ་འགྲེལ་བཤང་
ལས་ཀྱང༌། མཐུན་པ་ཁོ་ན་ལ་ཡོད་པ་ཞེས་བྱ་བ་འདིས་མཐུན་པའི་ཕྱོགས་ལ་ཡོད་པ་ཉིད་དུ་ངེས་པར་
བསྟན་ནས། མཐུན་པའི་ཕྱོགས་མ་ཡིན་པ་ལས་ལྡོག་པ་གྲུབ་མོད་ཀྱི་ཞེས་གསུངས་པ་ལྟར་ཆོས་མཆོག་
དང་༑ ཞི་འཚོ་ཡབ་སྲས་སོགས་དུ་མས་སྦྱོར་སྐོར་གཅིག་གི་ཚུལ་གསུམ་གྱི་རྗེས་སུ་འགྲོ་ལྡོག་གི་ཁྱབ་
པ་གཉིས་གང་རུང་གཅིག་གྲུབ་ན། རྗེས་སུ་འགྲོ་ལྡོག་གི་ཁྱབ་པ་གཉིས་ཀ་གྲུབ་པས་ཁྱབ་པར་བཤད་པ་
མི་འཐད་པར་ཐལ། སྦྱོར་སྐོར་གཅིག་གི་རྗེས་སུ་འགྲོ་ལྡོག་གི་ཁྱབ་པ་གཉིས་གང་རུང་གཅིག་གྲུབ་ན་
གཅིག་ཤོས་ཀྱང་གྲུབ་པས་མ་ཁྱབ་པའི་ཕྱིར། མ་གྲུབ་ན་སོང༌། སྐྱེས་བུ་ཆོས་ཅན། ཡོད་ངེས་ཡིན་
ཏེ༑ བདག་དང་བཅས་པའི་ཕྱིར། ཞེས་བཀོད་པའི་ཚེ་ན་བདག་དང་བཅས་པ་ལ་ཡོད་ངེས་ཀྱིས་ཁྱབ་པར་
ཐལ༑ ཡོད་ངེས་མ་ཡིན་ན་བདག་དང་བཅས་པ་མ་ཡིན་པས་ཁྱབ་པའི་ཕྱིར། ཁྱབ་སྟེ། ངེ་ནི་སྦྱོར་སྐོར་
བཀོད་མ་ཐག་པའི་རྗེས་ཁྱབ་གྲུབ་ན་ལྡོག་ཁྱབ་གྲུབ་པའི་ཚུལ་ཡིན་པའི་ཕྱིར་དང་། མདོའི་འགྲེལ་བཤད་
ལས༑ རྗེས་སུ་འགྲོ་བ་རྟོགས་པར་བྱ་ཞིང་དེ་ཡང་ལྡོག་པ་མེད་པར་མེད་ལ་ཞེས་དང༌། སྡེ་བདུན་རྒྱན་
ལས༑ ཐམས་ཅད་ཀྱི་ཐུན་མོང་གི་འདོད་པ་སྦྱོར་སྐོར་གཅིག་གི་རྟགས་ལ་བསྒྲུབ་བྱའི་ཆོས་ཀྱིས་ཁྱབ་པ་
རྗེས་ཁྱབ་དང་ཆོས་ལོག་ལ་རྟགས་ལོག་གིས་ཁྱབ་པ་ལྡོག་ཁྱབ་ཏུ་འདོད་པ་མི་འཐད་དེ ཞེས་སོགས་
གསུངས་པའི་ཕྱིར། འདོད་ན། བདག་དང་བཅས་པ་མ་ཡིན་ན་མེད་ངེས་ཡིན་པར་ཐལ། བངག་བཅས་
ལ་ཡོད་ངེས་ཀྱིས་ཁྱབ་པའི་ཕྱིར། མ་ཁྱབ་ན་ཁྱབ་པར་ཐལ། བདག་དང་བཅས་པ་མ་ཡིན་ན་མེང་ངེས་
ཡིན་པས་ཁྱབ་པ་དེ་རྩ་བའི་སྦྱོར་སྐོར་བཀོད་མ་ཐག་དེའི་ལྡོག་ཁྱབ་ཀྱི་རྗེས་ཁྱབ་ཡིན་པའི་ཕྱིར ། རྟགས་
ཁས་ཤིང་སླ། མ་ཁྱབ་ན་དངོས། ཁྱབ་པར་ཐལ། སྦྱོར་སྐོར་གཅིག་གི་རྗེས་ཁྱབ་གྲུབ་ན་དེའི་ལྡོག་ཁྱབ་
གྲུབ་པས་ཁྱབ། དེའི་ལྡོག་ཁྱབ་གྲུབ་ན་རྗེས་ཁྱབ་གྲུབ་པས་ཁྱབ་པ་གང་ཞིག ཁྱོད་ཀྱི་དེ་དག་གི་མཚན་
གཞི་བཀོད་པ་ལྟར་འདོད་པ་དེའི་ཕྱིར། རྟགས་གཉིས་པ་དངོས། དང་པོ་གྲུབ་སྟེ། སྡེ་བདུན་རྒྱན་

ལེའུ་དང་པོའོ་མཐའ་དཔྱོད། .3 237 མཚན་གཞི་ལ་མཚན་ཉིད་ངེས་བྱེད
ལས༑ སྦྱོར་བ་སྐོར་གཅིག་གི་རྗེས་ཁྱབ་དང་ལྡོག་ཁྱབ་གང་རུང་གཅིག་གྲུབ་ན་གཅིག་ཤོས་ཀྱང་གྲུབ་
དགོས་པར་སྨྲ་བ་རིགས་པ་སྨྲ་བ་དག་གི་སྤྱིའི་ཚུལ་ཡིན་ཞིང་ཁྱེད་ཀྱང་འདོད་པའི་ཕྱིར། ཞེས་
དང་༑ རྟོག་གེ་སྐད་ལས་ཀྱང་། ཕྱོགས་དང་མཐུན་པ་ཁོ་ན་ལ་ཡོད་པ་ཞེས་བརྗོད་པ་ན་ཤུགས་ཁོ་ན་ལ་
ཕྱོགས་དང་མཐུན་པ་མ་ཡིན་པ་ལ་མེད་པ་ཉིད་རྟོགས་ཏེ་ཞེས་དང༌། འཐད་ལྡན་ཆེ་བ་ལས། ཁྱབ་པ་དང་
ལྡན་པ་གཅིག་བརྗོད་པས་གཉིས་པ་འཕེན་པ་དེའི་ཕྱིར་ཞེས་དང་། སྔར་བཤད་པའི་ལུང་དེ་དག་གིས་
གྲུབ་པའི་ཕྱིར། སོགས་སྤྲོ་སླ། འདི་དག་རང་རང་གིས་ཁས་བླངས་ཀྱི་ཚུལ་སོ་སོའི་ངོས་འཛིན་གྱིས་ཁོ་
རང་ལ་གནོད་པ་བསྟན་པ་ཡིན་ལ་སྔར་མ་ངེས་པའི་རྟགས་ཀྱི་སྐབས་སུ་ཡང་བཤད་ཟིན་ཏོ། །འདི་དག་
ལ་གནོད་བྱེད་རྒྱས་པར་རྣམ་བཤད་གསུམ་དང་སྤྱི་དོན་རིགས་ཡིག་རྙིང་
སོགས་ལས་ཤེས་པར་བྱའོ།
གསུམ་པ་སྒྲུབ་བྱེད་ཀྱི་རིགས་པ་ལ་སྔོན་གྱི་བོད་ཀྱི་རིགས་སྨྲ་མཁས་པ་དག་ཚུལ་གསུམ་གྱི་
རྗེས་འགྲོའི་ཁྱབ་པ་དང་ལྡོག་པའི་ཁྱབ་པ་གཉིས་བྱས་མི་རྟག་བཞིན་དུ་ཕན་ཚུན་ཡིན་ཁྱབ་མཉམ་དང་
སྦྱོར་སྐོར་དེའི་རྟགས་ཀྱི་ཁྱབ་པ་གཉིས་ཕན་ཚུན་གཅིག་གྲུབ་ན་གཅིག་ཤོས་ཀྱང་གྲུབ་དགོས་པས་ངོ་བོ་
གཅིག་ལ་ལྡོག་པ་ཐ་དད་ཅིང་ཆོས་མི་མཐུན་སྦྱོར་གྱི་སྒྲུབ་ངག་གིས་དངོས་སུ་ལྡོག་ཁྱབ་མི་བརྗོང་པར་
ལྡོག་ཁྱབ་བརྗོད་པ་ཡིན་ཞེས་གསུངས་པ་ལ། བར་སྐབས་ཀྱི་རྟོག་གེ་བ་ཆེན་པོ་དུ་མ་ན་རེ། གནས་དྲུག་
པ་སོགས་བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ལྡོག་ཁྱབ་ཏུ་གྲུབ་པར་ཐལ། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཏུ་
གྲུབ་པའི་ཕྱིར། ཁྱབ་པ་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་ཡིན་ཁྱབ་མཉམ་ལ་ཁས་ཟེར་ན། འདོད་
བྱས་པ་ལ་ཁོ་ན་རེ། བྱས་པ་ཆོས་ཅན། ཁྱོད་དེ་སྒྲུབ་ཀྱི་མཐུན་ཕྱོགས་ལ་ལོག་པའམ་མ་གྲུབ་པར
ཐལ། ཁྱོད་དེ་སྒྲུབ་ཀྱི་མཐུན་ཕྱོགས་ལ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཏུ་གྲུབ་པའི་
ཕྱིར་ན་མ་ཁྱབ་པ་ཁོ་ན་དང་། རྟགས་གྲུབ་སྟེ། ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་བྱས་

ལེའུ་དང་པོའོ་མཐའ་དཔྱོད། 3.3 238
མཚན་གཞི་ལ་མཚན་ཉིད་ངེས་བྱེད
རྟགས་ཀྱིས་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་མེད་པ་ཁོ་ནར་གྲུབ་པའི་ཕྱིར། འཁོར་གསུམ།་
རྟགས་གྲུབ་སྟེ། མི་རྟག་པ་དང་རྟག་པར་མེད་པ་ཁོ་ན་ཡིན་པའི་ཕྱིར། ཡང་ཁོ་ན་རེ། བྱས་པ་ཆོས་
ཅན༑ ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་སྒྲ་མི་རྟག་པར་སྒྲུབ་པའི་རྗེས་
འགྲོའི་ཁྱབ་པ་གྲུབ་པར་ཐལ། ཁྱོད་དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་
དེ་སྒྲུབ་ཀྱི་མི་མཐུན་ཕྱོགས་ལ་རྗེས་འགྲོའི་ཁྱབ་པ་གྲུབ་པར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་དེ་
སྒྲུབ་ཀྱི་རྗེས་འགྲོའི་ཁྱབ་པ་གྲུབ་པའི་ཕྱིར་ན་འགལ་ཁྱབ་འབུད། རྟགས་གྲུབ་སྟེ། ཁྱོད་དེ་སྒྲུབ་ཀྱི་མི་
མཐུན་ཕྱོགས་ལ་མེད་པ་དང་དེ་སྒྲུབ་ཀྱི་མཐུན་ཕྱོགས་ལ་འགོད་ཚུལ་དང་མཐུན་པར་ཡོད་པ་ཉིང་དུ་ཚད་
མས་ངེས་པའི་ཕྱིར། དེར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འཁོར་གསུམ། ཡང་
དེ་དག་ན་རེ། དེ་སྒྲུབ་ཀྱི་རྗེས་ཁྱབ་དང་ལྡོག་ཁྱབ་གཉིས་དོན་གཅིག་མ་ཡིན་པར་ཐལ། དེ་གཉིས་དོན་མི་
གཅིག་པའི་ཐ་དད་པ་སྟེ་འགལ་བ་ཡིན་པའི་ཕྱིར་ཏེ། རྣམ་ངེས་ལས། འོ་ན རྟགས་ཚུལ་གཉིས་པར་
འགྱུར་རོ་ཞེ་ན་མ་ཡིན་ཏེ། རྗེས་སུ་འགྲོ་བ་དང་ལྡོག་པ་དག་ཚུལ་ཐ་དད་པའི་ཕྱིར་རོ། །ཞེས་གསུངས་
པའི་ཕྱིར་ན་མ་ཁྱབ་སྟེ། མཚན་ཉིད་དངོས་ཤུགས་ལ་གོ་བའི་སྦྱོར་དོན་ཐ་དད་དུ་བསྟན་གྱི་ངེ་གཉིས་
འགལ་བར་མི་སྟོན་པའི་ཕྱིར། རྣམ་བཤད་ལས། ཚུལ་ཐ་དད་དུ་བཤད་པ་ནི་མཚན་ཉིད་དངོས་ཤུགས་ལ་
གོ་བའི་སྦྱོར་བ་མི་འདྲ་བ་གཉིས་ཡོད་པར་སྟོན་གྱི་འགལ་བར་སྟོན་པ་མ་ཡིན་ནོ། །ཞེས་གསུངས་པའི་
ཕྱིར། བྱས་པ་ལ་ཁོ་ན་རེ། ཤེས་བྱ་ཆོས་ཅན། དེ་སྒྲུབ་ཀྱི་རྗེས་སུ་འགྲོ་ལྡོག་གཉིས་འགལ་བར་
ཐལ། དེ་སྒྲུབ་ཀྱི་དེ་གཉིས་ཕན་ཚུན་རྣམ་པར་གཅོད་པའི་ངོ་བོ་ཡིན་པའི་ཕྱིར། དེར་ཐལ། རིགས་ཐིགས་
ལས༑ རྗེས་སུ་འགྲོ་བ་ལྡོག་པ་ནི་ཕན་ཚུན་རྣམ་པར་གཅོད་པའི་ངོ་བོ་ཡིན་པའི་ཕྱིར་རོ། །ཞེས་གསུངས་
པའི་ཕྱིར་ན་མ་ཁྱབ་སྟེ། དེའི་དོན་ནི་སྲོག་ལྡན་བདག་མེད་ལས་ལྡོག་ན་བདག་ལ་རྗེས་སུ་འགྲོ་དགོས་
ལ༑ དེ་ལྟར་ན་སྲོག་ལྡན་དེ་བདག་ལ་རྗེས་སུ་འགྲོ་ལྡོག་གཉིས་ཀ་ཡིན་དགོས་ན་དེ་མི་སྲིང་དེ། བདག་
ལ་རྗེས་སུ་འགྲོ་བ་དང་བདག་ལས་ལྡོག་པ་གཉིས་ཕན་ཚུན་རྣམ་པར་གཅོད་པའི་འགལ་བ་ཡིན་ཞིང༌། ངེ་

ལེའུ་དང་པོའོ་མཐའ་དཔྱོད། .. 239
མཚན་གཞི་ལ་མཚན་ཉིད་ངེས་བྱེད།
བཞིན་དུ་མི་མཐུན་ཕྱོགས་ལ་ཡང་རྗེས་སུ་འགྲོ་ལྡོག་གཉིས་འགལ་བར་སྟོན་བྱེད་ཡིན་པའི་ཕྱིར། འཐང་
ལྡན་ཆུང་བ་ལས། གཏན་ཚིགས་འདི་ནི་བདག་དང་བཅས་པ་ལ་རྗེས་སུ་འགྲོ་བ་ཡང་མེད་ལྡོག་པ་ཡང་
མེད་པས། བདག་དང་བཅས་པ་ལ་རྗེས་སུ་འགྲོ་བ་དང་ལྡོག་པ་གཉིས་མེད་པར་ངེས་པ་མ་ཡིན་
ནམ༑ ཞེས་པ་ནས། རྗེས་སུ་འགྲོ་བ་དང་ལྡོག་པ་གཉིས་ནི་ཕན་ཚུན་རྣམ་པར་གཅོད་པའི་ངོ་བོ་ཡིན་ནོ།
ཞེས་བྱ་བ་སྨོས་ཏེ། ཞེས་སོགས་དང༌། དེ་དག་གི་གྲུབ་དོན་འཆད་པ་ན་ཡང༌། འགྲེལ་པ་དེ་ཉིད་
ལས༑ དེ་བས་ན་གལ་ཏེ་བདག་དང་བཅས་པ་དངོས་པོ་ནི་མེད་ལ། བདག་མེད་པ་ནི་དངོས་པོ་ཡིན་པ་དེ་
ལྟ་ན་ཡང་དེ་གཉིས་ལ་སྲོག་ལ་སོགས་པའི་རྗེས་སུ་འགྲོ་བ་དང་ལྡོག་པ་གཉིས་མེད་དེ། དངོས་པོ་གཅིག་
དུས་གཅིག་ཏུ་ཡོད་པ་དང་མེད་པ་གཉིས་ཅིག་ཅར་འགལ་བའི་ཕྱིར། ཞེས་གསུངས་པའི་ཕྱིར། ཁྱབ་
སྟེ༑ དངོས་པོ་གཅིག་ལ་དང་ཅིག་ཅར་ཞེས་པའི་དོན་ཡོད་པའི་ཕྱིར། རྣམ་བཤད་ལས། རིགས་ཐིགས་
ལས་ཞེས་བ་ནས་ཁྱབ་བ་གཉིས་འགལ་བའི་སྒྲུབ་བྱེད་དུ་འབྲེལ་ཅུང་ཟད་ཀྱང་མེད་དོ་ཞེས་གསུངས་པའི་
ཕྱིར༑ གཞན་ཡང་དེ་དག་གིས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་མཐུན་དཔེ་ཁོ་ནའི་
སྟེང་དང་ལྡོག་ཁྱབ་མི་མཐུན་དཔེ་ཁོ་ནའི་སྟེང་དུ་གྲུབ་པར་འདོད་པ་ཁྱབ་པའི་མཚན་གཞི་བྱས་ན་མི་རྟག་
པས་ཁྱབ་པ་དང་རྟག་ན་མ་བྱས་པས་ཁྱབ་པ་ཙམ་ལ་མི་འདོད་པ་ཡང་དངོས་འགལ་ངོ་མ་ཤེས་པའི་
གཏམ་ཡིན་ཏེ། འོ་ན། བྱས་ན་མི་རྟག་པས་ཁྱབ་པ་ཆོས་ཅན། སྒྲ་མི་རྟག་པར་སྒྲུབ་པའི་མི་མཐུན་དཔེའི་
སྟེང་དུ་ཡང་གྲུབ་པར་ཐལ་ལོ། །ཁྱོད་འདུ་མ་བྱས་ཀྱི་ནམ་མཁའི་སྟེང་དུ་གྲུབ་པའི་ཕྱིར། འཁོར་གསུམ་
སོང་༑ མ་གྲུབ་ན། འདུས་མ་བྱས་ཀྱི་ནམ་མཁའ་ཆོས་ཅན། ཁྱོད་བྱས་ན་ཁྱོད་མི་རྟག་པས་ཁྱབ་པ་མེང་
པར་ཐལ། ཁྱོད་ཀྱི་སྟེང་དུ་བྱས་ན་མི་རྟག་པས་ཁྱབ་པ་མ་གྲུབ་པའི་ཕྱིར། འཁོར་གསུམ་ཁས། རྩ་བར་
འདོད་ན། བྱས་ན་མི་རྟག་པས་ཁྱབ་པ་ཆོས་ཅན། ཁྱོད་དེ་སྒྲུབ་ཀྱི་མི་མཐུན་དཔེ་ཆོས་ཅན་གྱི་སྟེང་དུ་མ་
གྲུབ་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། འཁོར་གསུམ་རེ་རེ་ནས་དངོས། ཡང་རྟག་ན་
མ་བྱས་པས་ཁྱབ་པ་ཆོས་ཅན། ཁྱོད་དེ་སྒྲུབ་ཀྱི་མཐུན་དཔེ་ཆོས་ཅན་གྱི་སྟེང་དུ་ཡང་གྲུབ་པར་ཐལ། ཁྱོང་

ལེའུ་དང་པོའོ་མཐའ་དཔྱོད། 240
མཚན་གཞི་ལ་མཚན་ཉིད་ངེས་བྱེད
དེ་སྒྲུབ་ཀྱི་མཐུན་དཔེ་བུམ་པའི་སྟེང་དུ་གྲུབ་པའི་ཕྱིར། འཁོར་གསུམ སྔར་ལྟར་སླ། ཇི་སྐད་དུ་རྣམ་
བཤད་ལས། དཔེ་གཉིས་ཀྱི་ནང་ནས་མི་མཐུན་དཔེ་ཁོ་ནའི་སྟེང་དུ་གྲུབ་པ་ནས། འདུ་མ་བྱས་ཀྱི་ནམ་
མཁའ་ཁོ་ན་ལ་ཡོད་པ་ཉམས་ཏེ་ཞེས་གསུངས་པའི་ཕྱིར། བྱས་པ་ལ་ཁོ་ན་རེ། བུམ་པའི་སྟེང་དུ་རྟག་ན་
མ་བྱས་པ་དང་རྟག་ན་མ་བྱས་པས་ཁྱབ་པ་གཉིས་མེད་ལ་རྟག་ན་མ་བྱས་པས་ཁྱབ་པའི་ཁྱབ་པ་ཡོང་པར་
འདོད་པས་སྐྱོན་མེད་ཟེར་ན། དེ་འདྲའི་ཕྱི་རྒོལ་ཆོས་ཅན། ཁྱོད་རི་བོང་རྭའི་རྩེ་མོར་སྐྱིལ་ཀྲུང་བྱས་མེད་
ཀྱང་རི་བོང་རྭའི་རྩེ་མོར་སྐྱིལ་ཀྲུང་བཅས་ནས་འདུག་ཐུབ་པའི་ཁྱད་པར་འཐད་པར་ཐལ། ཁྱོད་བུམ་པའི་
སྟེང་དུ་ཞིབ་ཆ་དེ་འདྲ་འབྱེད་མཁན་ཡིན་པའི་ཕྱིར། ཁྱབ་པར་ཐལ། བུམ་པའི་སྟེང་དུ་རྟག་ན་མ་བྱས་པ་
དང་བུམ་པའི་སྟེང་དུ་རྟག་ན་མ་བྱས་པས་ཁྱབ་པ་གཉིས་ཡོད་ན་བུམ་པའི་སྟེང་དུའམ་བུམ་པ་ལ་རྟག་པ་
དང་མ་བྱས་པ་གཉིས་ཡོད་མི་དགོས་པའི་ཕྱིར། མ་གྲུབ་ན། བུམ་པའི་སྟེང་དུ་རི་བོང་རྭ་ཡོང་ན་རི་བོང་
རྭ་ཤེས་བྱ་ཡིན་མི་དགོས་པར་ཐལ། བུམ་པའི་སྟེང་དུ་རི་བོང་རྭ་ཡོད་པ་དང་རི་བོང་རྭ་ཤེས་བྱ་གཉིས་ཀ་
མ་ཡིན་པའི་ཕྱིར། ཁྱབ་པ་ཁས། འཁོར་གསུམ། རྣམ་བཤད་ལས། རྟག་ན་མ་བྱས་པ་
དང་༑ ནས། འཆད་པར་ཟད་དོ་ཞེས་གསུངས་པའི་ཕྱིར། ཁོ་ན་རེ། རྟག་ན་མ་བྱས་པས་ཁྱབ་པ་ཞེས་ན་
ཁྱབ་མི་འཛིན་གྱི་ལ་སྒྲ་བྱས་ནས་རྟག་པ་ལ་མ་བྱས་པས་ཁྱབ་པའི་ཁྱབ་པ་དེ་འཇོག་ཟེར་ན། འོ་ན། རྟག་
ན་མ་བྱས་པས་ཁྱབ་པ་ནམ་མཁའི་སྟེང་དུ་འཇལ་བའི་རྗེས་དཔག་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ལྡོག་ཁྱབ་འཇལ་བའི་རྗེས་དཔག་ཡིན་པར་ཐལ། འདོད་པའི་ཕྱིར། འདོད་ན། དེ་འདྲའི་རྗེས་དཔག་
ཆོས་ཅན། ནམ་མཁའི་སྟེང་དུ་བྱས་རྟགས་ཀྱིས་དེ་སྒྲབ་ཀྱི་རྗེས་ཁྱབ་དངོས་ཤུགས་གང་རུང་ལ་གཞལ་
བར་ཐལ་ལོ། །བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་གཞལ་བའི་རྗེས་སུ་དཔག་པའི་ཚང་མ་ཡིན་པའི་
ཕྱིར༑ རྟགས་ཁས། མ་ཁྱབ་ན་ཁྱབ་པར་ཐལ། འདི་ཉིད་ཀྱི་དང་པོ་ལས། གཉིས་ལས་གང་ཡང་རུང་
སྨྲས་པས། །དོན་གྱིམ་གོ་བས་ཞེས་གསུངས་པའི་ཕྱིར། ཁྱབ་སྟེ། གཉིས་ནི་ཁྱབ་པ་གཉིས་དང་དེ་
གཉིས་གང་རུང་ཞིག་དངོས་སུ་སྨྲས་པས་ཕྱི་རྒོལ་སྐབས་བབས་ཀྱིས་དངོས་སུ་མ་བརྗོང་པའི་ཁྱབ་པ་

ལེའུ་དང་པོའོ་མཐའ་དཔྱོད། ན་241
མཚན་གཞི་ལ་མཚན་ཉིད་ངེས་བྱེད།
ཡང་དོན་གྱིས་གོ་བ་སྟེ་ཤུགས་ལ་རྟོགས་ཞེས་བཤད་པའི་ཕྱིར། གོ་ཞེས་པ་རྟོགས་པའི་དོན་ཡིན་པར་
བཤད་ཟིན་པའི་ཕྱིར། རྩ་བར་འདོད་ན། དངོས་སུ་འགལ་ལ་དེ་འདྲའི་རྗེས་ཁྱབ་ཆོས་ཅན། དེ་སྒྲུབ་ཀྱི་མི་
མཐུན་དཔེ་ནམ་མཁའ་ལ་གྲུབ་པར་ཐལ། དེ་འདྲའི་ལྡོག་ཁྱབ་གཞལ་བའི་རྗེས་དཔག་གིས་ནམ་མཁའི་
སྟེང་དུ་ཤུགས་ལ་གཞལ་བའི་ཕྱིར། འཁོར་གསུམ་ཁས་བླངས་སོ། །བྱས་པ་ལ་ཁོ་ན་རེ། ལུང་དེས་
དཔེ་གཅིག་གི་སྟེང་ནས་ཁྱབ་པ་གཉིས་དངོས་ཤུགས་སུ་འཇལ་བའི་དོན་མིན་གྱི་ཆོས་མི་མཐུན་སྦྱོར་གྱི་
སྒྲུབ་ངག་གིས་ནམ་མཁའ་ལ་དེ་སྒྲུབ་ཀྱི་ལྡོག་ཁྱབ་བསྟན་ཅིང་ལྡོག་ཁྱབ་འཇལ་བའི་རྗེས་དཔག་གིས་མི་
མཐུན་དཔེ་ལ་དངོས་སུ་འཇལ་བ་ན་མཐུན་དཔེ་ལ་རྗེས་ཁྱབ་གྲུབ་པར་ཤུགས་ལ་གཞལ་བའི་དོན་ཡིན་
པས་སྐྱོན་མེད་ཟེར་ན། ཤེས་བྱ་ཆོས་ཅན། ལྷོ་ན་སྟག་ཡོད་པར་འཇལ་བའི་ཚད་མ་ཡིན་ན་བྱང་ན་འབྲོང་
ཡོད་པར་འཇལ་བའི་ཚད་མ་ཡིན་དགོས་པར་ཐལ། དེ་སྒྲུབ་ཀྱི་མི་མཐུན་དཔེ་ནམ་མཁའ་ལ་རྟག་ན་མ་
བྱས་པས་ཁྱབ་པ་འཇལ་བའི་ཚད་མ་ཡིན་ན་དེ་སྒྲུབ་ཀྱི་མཐུན་དཔེ་བུམ་པ་ལ་བྱས་ན་མི་རྟག་པས་ཁྱབ་པ་
འཇལ་བའི་ཚད་མ་ཡིན་དགོས་པའི་ཕྱིར། འཁོར་གསུམ། རྣམ་བཤད་ལས། མི་མཐུན་དཔེ་ནམ་མཁའ་
ལ་ནས། བྱང་ཁ་ན་འབྲོང་ཡོང་བར་འཇལ་བའི་ཚད་མ་ཡིན་པར་འགྱུར་རོ། །ཞེས་སོ་བྱས་པ་ལ་ཁོ་ན་
རེ༑ ཚད་མ་གཅིག་གིས་ཁྱབ་པ་གཉིས་དཔེ་གཉིས་ལ་དེ་ལྟར་གཞལ་བ་མ་ཡིན་གྱི། དེ་འདྲའི་སྒྲུབ་ངག་
གཅིག་བརྗོད་པ་ན་ལྡོག་ཁྱབ་འཇལ་བའི་ཚང་མས་མི་མཐུན་དཔེ་ནམ་མཁའ་ལ་ལྡོག་ཁྱབ་ངངོས་སུ་
གཞལ་ཞིང་། དེའི་ཤུགས་ལ་དེ་སྒྲུབ་ཀྱི་མཐུན་དཔེ་བུམ་པ་ལ་དེ་སྒྲུབ་ཀྱི་རྗེས་ཁྱབ་འཇལ་བའི་ཚང་མས་
འཇལ་བ་ལུང་དོན་ཡིན་ཟེར་ན། འོ་ན། ཤེས་བྱ་ཆོས་ཅན། བུམ་འཛིན་གྱིས་བུམ་པ་གཞལ་བ་སྣམ་བུ་
འཛིན་པའི་ཚད་མའི་ཤུགས་རྟོགས་སུ་ཐལ་ལོ། །དེའི་ཚེ་བུམ་པ་ལ་བྱས་ན་མི་རྟག་པས་ཁྱབ་པ་འཇལ་
བའི་ཚད་མས་གཞལ་བ་དེ་ནམ་མཁའ་ལ་རྟག་ན་མ་བྱས་པས་ཁྱབ་པ་འཇལ་བའི་ཚད་མའི་ཤུགས་རྟོགས་
ཡིན་པའི་ཕྱིར། འདོད་ན། ཕྱི་ནང་གང་ལའང་སྔོན་མ་བྱུང་བའི་རིགས་ལམ་ཞིག་ཡིན་པར་ཐལ་ལོ།
རྣམ་བཤད་ལས ཚད་མ་གཅིག་གིས་མིན་ནས། སྔོན་མ་བྱུང་བ་ཞིག་ཡིན་ནོ། །ཞེས་སོ། ། གཞན་

242ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
ཡང་༑ འདི་ཉིད་ལས། རྟོག་གཉིས་ཅིག་ཅར་མཐོང་བ་མེད། །གསུངས་པ་མི་འཐད་པར་ཐལ། ངེ་སྒྲུབ་
ཀྱི་མི་མཐུན་སྦྱོར་གྱི་སྒྲུབ་ངག་བཀོད་ཚེ་དཔེ་གཉིས་ལ་ཁྱབ་པ་གཉིས་འཇལ་བའི་རྗེས་དཔག་མངོན་གྱུར་
ཏུ་སྐྱེས་པ་དེ། འདི་ཉིད་ལས། དོན་གྱིས་གོ་བས་གཅིག་ཤོས་ལ། །ཞེས་པའི་དོན་ཡིན་པའི་
ཕྱིར ༑ རྟགས་ཁས། ལྷག་མ་ཡིག་རྙིང་སོགས་ལས་ཤེས་པར་གྱིས།
གཉིས་པ་དོན་ལ་བཅར་བའི་འཁྲུལ་བ་དགག་པ་ནི། སྤྱི་དོན་རིགས་རྒྱན་ལ་བརྟེན་ནས་རྣམ་
བཤད་གསུམ་སོགས་ཀྱི་དོན་གྱི་དཀའ་གནས་རྣམས་བློ་གྲོས་ཡངས་བ་རྣམས་ལ་སྒོ་ཙམ་བསྟན་ན། སྒྲུབ་
ངག་གིས་ཁྱབ་པ་གཉིས་བརྗོད་པ་རྫོགས་མ་རྫོགས་ཀྱི་ཁྱད་པར་དང་། ཁྱབ་པའི་ལྟོས་གཞི་མཐུན་ཕྱོགས་
མི་མཐུན་ཕྱོགས་ཀྱི་སྒྲ་དོན་དང་། ཚུལ་གསུམ་འཇལ་བྱེད་ཚད་མས་སྒྲོ་འདོགས་གཅོད་ཚུལ་ཁྱད་པར་ལ་
དཔྱད་པ་གསུམ་ལས། བྱས་ལ་སྒྲ་མི་རྟག་སྒྲུབ་ཀྱི་རྗེས་ཁྱབ་དང་ལྡོག་ཁྱབ་ཡིན་བྱས་པ་ལ་སྣ་ཚོགས་སྨྲ་
སྟེ༑ ཁ་ཅིག་ན་རེ། ཆོས་གཅིག་ལ་ཁྱབ་པའམ་འབྲེལ་བའི་ཐ་སྙད་གཏན་ནས་མི་རུང་བས་གཉིས་སོགས་
དགོས་ཟེར། ལ་ལས་བྱས་པ་སྒྲུབ་ངག་གི་དངོས་ཤུགས་གཉིས་ཀར་ཐལ་བ་སོགས་འཕེན་ནོ། །ངང་པོ་
ལ་འོ་ན། འདི་ཉིད་ལས། ཕྱོགས་ཆོས་དེ་ཆས་ཁྱབ་པ་ཡི། །གཏན་ཚིགས་ཞེས་བའི་ཁྱབ་པ་ཡི་གཏན་
ཚིགས་ཞེས་པའི་ཁྱབ་པ་དེ་ལ་ཁྱབ་པར་བྱེད་པ་དང་ཁྱབ་པར་བྱ་བ་གཉིས་མེད་བར་ཐལ། འངིའི་ཁྱབ་པ
ཆོས་རེ་རེ་ལ་འཆད་ཚུལ་མེད་པའི་ཕྱིར། རྟགས་ཁས། འདོད་ན། དེའི་དངོས་བསྟན་གྱི་ཁྱབ་པ་ངེ་ངེ་ལ་
ཁྱབ་པར་བྱེད་པ་ཡོད་པ་ཞེས་པས་རྗེས་ཁྱབ་དང༌། ཡང་དེ་ཁོ་ན་ལ་ཁྱབ་པར་བྱ་བ་ཡོད་ཅེས་པས་ལྡོག་
ཁྱབ་བསྟན་པར་བཤད་མི་རིགས་པར་ཐལ། འདོད་པའི་ཕྱིར། འདོད་མི་ནུས་ཏེ། དེའི་དངོས་བསྟན་གྱི་
ཁྱབ་པ་དེ་ལ་དེ་ལྟར་གཉིས་བཤད་རིགས་བའི་ཕྱིར། རང་འགྲེལ་ལས། ཁྱབ་པ་ནི་དེ་ལ་ཁྱབ་པར་བྱེང་
པ་ཡོད་པ་ཁོ་ནའམ། ཡང་ན་དེ་ཁོ་ན་ལ་ཁྱབ་པར་བྱ་བ་ཡོད་པ་ཡིན་ནོ། །ཞེས་གསུངས་པའི་ཕྱིར། ཁྱབ་
སྟེ༑ འདིའི་ཁྱབ་པར་བྱེད་པ་བསྒྲུབ་བྱའི་ཆོས་དང་ཁྱབ་པར་བྱ་བ་གཏན་ཚིགས་ལ་བྱེད་ཅིང་རྗེས་ཁྱབ་ངང་
ལྡོག་ཁྱབ་ལ་རིམ་བཞིན་སྦྱོར་བའི་ཕྱིར། རང་འགྲེལ་ལས། ཁྱབ་པ་ནི་ཞེས་པ་འདིའི་ཐང་ཀྱི་བྲམ་ཟེ་ཤཾ་

ལེའུ་དང་པོའོ་མཐའ་དཔྱོད། 243
མཚན་གཞི་ལ་མཚན་ཉིད་ངེས་བྱེད།
ཀ་ར་ནནྡིའི་འགྲེལ་བཤད་ལས། ཁྱབ་པ་བཤད་པའི་ཕྱིར་ཁྱབ་པ་ཞེས་བྱ་བ་སྨོས་སོ། །ཁྱབ་པར་བྱེད་
པས་ཁྱབ་པར་བྱ་བ་ཁྱབ་པའི་ཕྱིར་ཁྱབ་པ་ཡིན་ནོ། །ཞེས་དང༌། ཤཱཀྱ་བློས་ཀྱང༌། ཁྱབ་པ་ཞེས་བྱ་བའི་
ཚིག་ནི། ཁྱབ་པ་ནི་ཞེས་བྱ་བ་ལ་སོགས་པས་སྟོན་ཏེ། དེ་ནི་ཁྱབ་པར་བྱ་བ་དང་ཁྱབ་པར་བྱེད་པའི་ཆོས་
ཡིན་པ་ཉིད་ཀྱིས་གཉིས་ཀ་ལ་ཡོད་པ་ཡིན་ནོ་ཞེས་འགྲེལ་བཤད་གཉིས་ཀས་མཐུན་པར་གསུངས་པའི་
ཕྱིར༑ འདི་དག་བོད་རྒན་སྔ་ཕྱི་དག་གིས་མ་ཐོན་འདུག་པས་ཉུང་གསལ་ཞིག་བཤད་ན། ཤེས་བྱ་ཆོས་
ཅན། གཞུང་འདིའི་དངོས་བསྟན་གྱི་ཁྱབ་པ་གཏན་ཚིགས་ལ་བྱེད་རིགས་པར་ཐལ། འདིའི་དངོས་བསྟན་
གྱི་ཁྱབ་པར་བྱེད་པ་ནི་གོ་བྱ་སྟེ་བསྒྲུབ་བྱའི་ཆོས་ཡིན་ལ། ཁྱབ་པར་བྱ་བ་གོ་བྱེད་དེ་གཏན་ཚིགས་ཡིན་
པས༑ ཁྱབ་བྱེད་གོ་བར་བྱ་བ་ཆོས་ལ། ཁྱབ་བྱ་གོ་བྱེད་གཏན་ཚིགས་འཐད་པས་ན་ཁྱབ་པ་ཞེས་པ་གཏན་
ཚིགས་ལ་འཆད་རིགས་པའི་ཕྱིར། དེར་ཐལ། གཏན་ཚིགས་དེ་སྐབས་འདིའི་ཁྱབ་པ་ཞེས་བཤད་པ་
ཡིན་པའི་ཕྱིར། འདིའི་འགྲེལ་བཤད་དུ་བྲམ་ཟེ་ཆེན་པོས། དེ་ལ་ཁྱབ་བར་བྱེད་པ་གོ་བར་བྱ་བ་ལ། ཁྱབ་
པར་བྱ་བ་གོ་བར་བྱེད་པ་ཉིད་དུ་འཐད་པས་ན་དེ་ཆས་ཁྱབ་པ་གཏན་ཚིགས་ཡིན་ནོ་ཞེས་བསྟན་ཏོ་ཞེས་
གསུངས་བའི་ཕྱིར། ཤིན་ཏུ་གསལ་ལོ། །གཞན་ཡང་།སྐབས་འདིའི་ཁྱབ་པ་གཏན་ཚིགས་ལ་བྱེད་པར་
ཐལ། འདིའི་ཁྱབ་པ་རང་འགྲེལ་གྱི་བཤད་ཚུལ་གཉིས་ལས། དེ་ལ་ཁྱབ་པར་བྱེད་པ་ཡོད་པ་ཞེས་བཤད་
ནའང་ཁྱབ་པ་གཏན་ཚིགས་ལ་བྱེད་དགོས་པའི་ཕྱིར། དེར་ཐལ། དེ་ལྟར་བཤད་ཚེ་དེ་ལ་ཞེས་པ་གཏན་
ཚིགས་ཡིན་པས་ཁྱབ་བྱ་གཏན་ཚིགས་ལ་བསྒྲུབ་བྱའི་ཆོས་ཀྱིས་ཁྱབ་པར་བྱེད་པ་ཡོད་པ་ཁོ་ན་ཞེས་
གཏན་ཚིགས་ལ་བསྒྲུབ་བྱའི་ཆོས་མི་ལྡན་པ་བཅད་ནས་སྟོན་པའི་ཕྱིར། རང་འགྲེལ་ལས། ཁྱབ་པ་
ནི༑ དེ་ལ་ཁྱབ་པར་བྱེད་པ་ཡོད་པ་ཁོ་ནའམ། ཞེས་དང༌། འདིའི་ཐད་ཀྱི་ཤཱ ཀྱའི་འགྲེལ་བཤད་ལས། དེ་
ལ་ཁྱབ་པར་བྱེད་བའི་ཆོས་ཉིད་ཡིན་པར་བརྗོད་ན། ཁྱབ་པ་ཁྱབ་པར་བྱ་བ་གཏན་ཚིགས་དེ་ལ་ཁྱབ་པར་
བྱེད་པ་བསྒྲུབ་བྱའི་ཆོས་ཡོད་པ་ཁོ་ན་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། དེ་ལ་ཁྱབ་པར་བྱེད་
ཅེས་བཤད་པའི་ཚེ་ཡང་ཁྱབ་པ་ནི་ཁྱབ་བྱ་གཏན་ཚིགས་དེ་ལ་སྦྱོར་དགོས་པའི་ཕྱིར། ཤཱཀྱས། ཁྱབ་བ་

ལེའུ་དང་པོའོ་མཐའ་དཔྱོད། 244 མཚན་གཞི་ལ་མཚན་ཉིད་ངེས་བྱེད
ཁྱབ་པར་བྱ་བ་གཏན་ཚིགས་དེ་ལ་ཞེས་གསུངས་པའི་ཕྱིར་དང༌། བྲམ་ཟེས་ཀྱང༌། ཁྱབ་པར་བྱེད་པ་ཉིད་
ལ་ཁྱབ་པར་བྱ་བ་རྗེས་སུ་འགྲོ་བ་དང་ལྡོག་པ་ཡོད་པའི་ཕྱིར་དང་། ཞེས་རྗེས་ཁྱབ་དང་ལྡོག་ཁྱབ་གཉིས་
ཀ་གཏན་ཚིགས་ལ་བཤད་པའི་ཕྱིར་རོ། །གཞན་ཡང༌། ཤེས་བྱ་ཆོས་ཅན། ཁྱབ་བ་གཏན་ཚིགས་ལ་
སྦྱོར་ནས་བཤད་དགོས་པར་ཐལ། ཁྱབ་བ་གཏན་ཚིགས་ལ་མ་སྦྱར་བ་དང་། རང་འགྲེལ་ལྟར་མི་ལྡན་
རྣམ་གཅོད་མ་བྱས་པར་གཞན་ལྡན་རྣམ་གཅོད་དང་མི་སྲིད་རྣམ་གཅོད་གང་བྱས་ཀྱང་རིམ་བཞིན་གོ་བྱེད་
མེད་པའི་སྐྱོན་དང་། རྩོལ་བྱུང་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་ཐལ་བའི་སྐྱོན་
སོགས་འབྱུང་བའི་ཕྱིར། བྲམ་ཟེའི་འགྲེལ་བཤད་ལས། ཁྱབ་པར་བྱེད་པ་ཞེས་པ་ནས། གཏན་ཚིགས་
གོ་བར་བྱེད་པ་ཡིན་ནོ་ཞེས་གོ་བར་བྱེད་པའི་རང་བཞིན་བརྗོད་པ་ན། དེ་ལ་ཁྱབ་པར་བྱེད་པ་ཡོད་པ་ཁོ་ན་
ཞེས་བརྗོད་པར་བྱ་བ་ཡིན་ནོ་ཞེས་དང༌དེ་ཁོ་ན་ལ་ཁྱབ་པར་བྱེད་པ་ཡོད་པ་ཞེས་གཞན་དང་ལྡན་པ་
རྣམ་པར་གཅོད་པ་ཡང་ཡན་ལག་མ་ཡིན་ཏེ་ཞེས་དང་། དེས་ན་མི་ལྡན་རྣམ་པར་གཅོད་པ་ཉིད་འཐད་པ་
ཡིན་ཏེ་ཞེས་དང༌། ཤཱཀྱས་ཀྱང༌། མི་ལྡན་པ་རྣམ་པར་བཅད་པས་ངེས་པར་བཟུང་བ་ཡིན་ཏེ། ཞེས་
སོགས་གསུངས་པའི་ཕྱིར། གཞན་ཡང༌། ཤེས་བྱ་ཆོས་ཅན རང་འགྲེལ་གྱི་བཤད་ཚུལ་གཉིས་དེ་ཁོ་
ན་ལ་ཁྱབ་པར་བྱ་བ་ཡོད་པ་ཞེས་བཤད་ཀྱང་ཁྱབ་པ་དེ་སྒྲུབ་ཀྱི་གཏན་ཚིགས་ལ་བྱེད་དགོས་པར་
ཐལ༑ དེ་ལྟར་བཤད་པའི་ཚེ་ན་ཡང་ཁྱབ་པ་དེ་སྒྲུབ་ཀྱི་ཁྱབ་བྱེད་དེ་བསྒྲུབ་བྱའི་ཆོས་ཁོ་ན་ལ་ཡོང་པའི་
ཁྱབ་བྱ་སྟེ་གཏན་ཚིགས་ལ་བྱེད་དགོས་པའི་ཕྱིར། དེར་ཐལ། བསྒྲུབ་བྱའི་ཆོས་དེ་ཁོ་ན་ལ་གཏན་ཚིགས་
ཡོད་པ་ཞེས་གཞན་ལྡན་རྣམ་གཅོད་ཀྱི་སྒོ་ནས་བཤད་དགོས་པའི་ཕྱིར། རང་འགྲེལ་ལས། ཡང་ངེ་ཁོ་ན་
ལ་ཁྱབ་པར་བྱ་བ་ཡོད་པ་ཡིན་ནོ་ཞེས་གསུངས་པའི་ཕྱིར། ཁྱབ་སྟེ། དེ་ཁོ་ན་ལ་ཞེས་པ་ཁྱབ་བྱེང་ངེ་
བསྒྲུབ་བྱའི་ཆོས་དེ་ཁོ་ན་ལ་ཞེས་བསྒྲུབ་བྱའི་ཆོས་ལ་སྦྱར་བའི་གཞན་ལྡན་རྣམ་གཅོད་དགོས་པ་གང་
ཞིག ཁྱབ་པར་བྱ་བ་ཡོད་པ་ཞེས་པ་གཏན་ཚིགས་དེ་བསྒྲུབ་བྱའི་ཆོས་ཁོ་ན་ལ་ཡོད་ཅེས་གཞན་ལྡན་རྣམ་
བཅད་ཚུལ་གྱིས་གཏན་ཚིགས་ཡོད་ཚུལ་བཤད་དགོས་པའི་ཕྱིར། རྟགས་དང་པོ་གྲུབ་སྟེ། འངིའི་ཐང་ཀྱི་

ལེའུ་དང་པོའོ་མཐའ་དཔྱོད 245
མཚན་གཞི་ལ་མཚན་ཉིང་ངེས་བྱེད།
བྲམ་ཟེའི་འགྲེལ་བཤད་ལས། ཁྱབ་པར་བྱ་བའི་རང་བཞིན་དུ་གྱུར་པའི་ཁྱབ་པའི་མཚན་ཉིད་ཀྱང་སྟོན་པ་
ནི་ཡང་དེ་ཁོ་ན་ལས་ཞེས་བྱ་བ་ཡིན་ནོ་ཞེས་དང༌། འདིར་ཡང་སྔ་མ་བཞིན་ངེས་པར་བཟུང་བ་རྣམ་པ་
གསུམ་སྲིད་པ་ལས་གཞན་དང་ལྡན་པ་རྣམ་པར་གཅོད་པ་ཉིད་འདོད་དེ། ཞེས་སོགས་དང༌། ཤཱ ཀྱའི་
འགྲེལ་བཤད་ལས་ཀྱང༌། དེ་ཁོ་ན་ལ་ཞེས་བྱ་བ་ནི་ཁྱབ་པར་བྱེད་པ་ཁོ་ན་ལ་སྟེ་གཞན་ངང་ལྡན་པ་རྣམ་
པར་བཅད་པས་ངེས་པར་བཟུང་བ་ཡིན་ནོ་ཞེས་གསུངས་པའི་ཕྱིར། ཤིན་ཏུ་གསལ་ལོ། །རྟགས་གཉིས་
པ་གྲུབ་སྟེ། དེ་ལྟར་སྦྱོར་བའི་རྒྱུ་མཚན་གྱིས་ཁྱབ་པ་ཡང་གཏན་ཚིགས་ལ་བཤད་ངགོས་པའི་
ཕྱིར༑ ཤཱཀྱའི་འགྲེལ་བཤད་ལས། གང་གི་ཁྱབ་པར་བྱ་བའི་ཆོས་ཉིད་ཡིན་པ་དེའི་ཚེ་ནི། ཁྱབ་པ་ཡང་ན་
དེ་ཁོ་ན་ལ་ཁྱབ་པར་བྱ་བ་ཡོད་པ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། ཁྱབ་པ་ངོས་འཛིན་ཚུལ་
འཆད་པར། དེ་ཉིད་ལས ཁྱབ་པ་ཡང་ན་ཞེས་སོགས་དང་། དེ་བཞིན་དུ་བྲམ་ཟེའི་འགྲེལ་བཤང་ལས་
ཀྱང་༑ དེ་ཁོ་ན་ལ་ཁྱབ་པར་བྱ་བ་ཡོད་པ་ནི་ཁྱབ་པ་ཡིན་ནོ། །ཞེས་གསུངས་པའི་ཕྱིར། ཤིན་ཏུ་གསལ་
ལོ༑ ༑དེས་ན་ཤེས་བྱ་ཆོས་ཅན། རང་འགྲེལ་གྱི་གཞུང་སྔ་མས་རྗེས་ཁྱབ་དང་ཕྱི་མས་ལྡོག་ཁྱབ་བསྟན་
པར་ཐལ། དེ་ལྟར་བཤད་པ་སློབ་དཔོན་ཆོས་གྲགས་དང་འགྲེལ་བཤད་གཉིས་ཀའི་དགོངས་པ་ཡིན་པའི་
ཕྱིར༑ རང་འགྲེལ་ལས། འདིས་ནི་རྗེས་སུ་འགྲོ་བ་དང་ལྡོག་པ་ངེས་པ་དག་ཀྱང་བདག་ཉིང་ཇི་ལྟ་བའི་
ཚད་མས་བཤད་ལ་ཞེས་དང༌། ཤཱ ཀྱའི་འགྲེལ་བཤད་ལས། འདིས་ནི་ཞེས་བྱ་བ་ནི་ཕྱོགས་ཆོས་དེ་ཆས་
ཁྱབ་པ་ནི་ཞེས་བྱ་བའི་ཚིག་འདིས་སོ། །དེ་ལ་ཁྱབ་པ་ཞེས་སྨོས་པས་རྗེས་སུ་འགྲོ་བ་དང་ལྡོག་པ་ངག་
བཤད་དོ་ཞེས་དང༌བྲམ་ཟེའི་འགྲེལ་བཤད་ལས་ཀྱང་། དེའི་ཕྱིར་དེ་ལྟར་ཁྱབ་པར་བྱེད་པ་ཁྱབ་པར་བྱ་
བ་ལ་ཡོད་ཅེས་བྱ་བས་རྗེས་སུ་འགྲོ་བ་བཤད་ནས། ཁྱབ་པར་བྱ་བ་ཁྱབ་པར་བྱེད་པ་ཁོ་ན་ལ་ཡོད་པ་
ཞེས་བྱ་བས་ནི་ལྡོག་པ་སྟེ། ཞེས་གསུངས་པའི་ཕྱིར། ལུང་འདི་ཤིན་ཏུ་གསལ་ལོ། ། གཞན་
ཡང་༑ ཤེས་བྱ་ཆོས་ཅན། བྱས་པ་དེ་སྒྲ་མི་རྟག་པར་སྒྲུབ་པའི་རྗེས་ཁྱབ་དང་ལྡོག་ཁྱབ་གཉིས་ཡིན་པར་
ཐལ༑ བྱས་པ་དེ་སྒྲུབ་ཀྱི་ཚུལ་གསུམ་ག་ཡིན་ཞེས་གཏན་ཚིགས་ལ་བྱེད་དགོས་པར་ལུང་རིགས་དེ་ངག་

246ལེའུ་དང་པོའོ་མཐའ་དཔྱོད། .. མཚན་གཞི་ལ་མཚན་ཉིང་ངེས་བྱེད།
གིས་གྲུབ་པའི་ཕྱིར། བྲམ་ཟེའི་འགྲེལ་བཤད་ལས། དེས་ན་ཚུལ་གསུམ་ཉིད་གཏན་ཚིགས་སུ་འཐང་
པའི་ཕྱིར། དེའི་ཆས་ཁྱབ་པ་ཞེས་བྱ་བས་རྗེས་སུ་འགྲོ་བ་དང་ལྡོག་པ་དག་བརྗོད་པ་ཡིན་ནོ། །ཞེས་
གསུངས་པའི་ཕྱིར། དེ་ལྟར་གཏན་ཚིགས་ཐིགས་པའི་འགྲེལ་པ་ཨ་ཚ་ཊས་མཛད་པ་སོགས་དུ་མས་
བཤད་དོ། །བྱས་པ་སྒྲ་མི་རྟག་པར་སྒྲུབ་པའི་ཁྱབ་པ་གཉིས་ཡིན་ལ་བྱས་ན་མི་རྟག་པས་ཁྱབ་པ་རྗེས་ཁྱབ་
མ་ཡིན་ཞིང་རྟག་ན་མ་བྱས་པས་ཁྱབ་པ་ཡང་ལྡོག་ཁྱབ་མ་ཡིན་པར་སྨྲས་པ་ལ། ཁོ་ན་རེ། བྱས་པ་ཆོས་
ཅན༑ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་གཞལ་བའི་རྗེས་དཔག་གིས་ཁྱོང་ངངོས་སུ་
རྟོགས་པའི་ཤུགས་ལ་བྱས་པ་རྟོགས་དགོས་པར་ཐལ། ཁྱོད་སྦྱོར་བ་སྐོར་གཅིག་བོ་དེའི་རྗེས་ཁྱབ་ངང་
བྱས་པ་དེ་ལྡོག་ཁྱབ་ཡིན་པའི་ཕྱིར། རྟགས་ཁྱབ་ཁས་ཟེར་ན མ་ཁྱབ་པ་ཁོ་ནའོ།: །སེམས་ཙམ་པ་
གཞིར་ཞོག ཁོ་རང་ལ་འོ་ན། བུམ་པ་ཆོས་ཅན། ཁྱོད་དངོས་སུ་རྟོགས་པའི་རྗེས་དཔག་གིས་ཀུན་རྫོབ་
བདེན་པ་དང༌། ཕྱི་དོན་དུ་མ་གྲུབ་པ་གཉིས་ཀ་དངོས་སུ་རྟོགས་པར་ཐལ། ཁྱོད་ཀུན་རྫོབ་བདེན་པ་
དང་༑ ཕྱི་དོན་དུ་མ་གྲུབ་པ་གཉིས་ཀ་ཡིན་པའི་ཕྱིར། འཁོར་གསུམ་ཁས། འདོད་ན། བུམ་པ་དངོས་སུ་
རྟོགས་ན་ཆོས་ཀྱི་བདག་མེད་དངོས་སུ་རྟོགས་པས་ཁྱབ་པར་ཐལ་ལོ། །བྱས་པ་ལ་ཁོ་ན་རེ ། མ་ཁྱབ་
སྟེ༑ བུམ་པ་ཕྱི་དོན་དུ་མ་གྲུབ་ཀྱང་དེ་རྟོགས་ན་ཕྱི་དོན་དུ་མ་གྲུབ་པ་རྟོགས་མི་དགོས་ལ། བཱམ་པ་ཕི་དོན་
དུ་མེད་པར་རྟོགས་པ་ལ། བུམ་པ་ཕྱི་དོན་དུ་མ་གྲུབ་པའི་གོ་དོན་རྟོགས་དགོས་ཟེར་ན འོ་ན། བྱས་པ་
ཡང་དེ་སྒྲུབ་ཀྱི་རྗེས་ཁྱབ་དང་ལྡོག་ཁྱབ་ཡིན་ཡང་བྱས་པ་ཙམ་རྟོགས་པས་དེ་སྒྲུབ་ཀྱི་ཁྱབ་པ་གཉིས་
རྟོགས་པའི་གོ་མི་ཆོད་ཀྱི། བྱས་པ་དེ་སྒྲུབ་ལ་རྗེས་སུ་འགྲོ་ཚུལ་དང་ལྡོག་ཚུལ་གྱི་དོན་རྟོགས་ན་ཁྱབ་པ་
གཉིས་རྟོགས་པར་འདོད་པས་ཁྱབ་པ་ཤིན་ཏུ་འགྲིག་གོ །རྣམ་བཤད་ལས། ཚུལ་གཉིས་ཡིན་ན་ངེས་
ཁྱབ་པ་མ་ཡིན་ནོ། །ཞེས་སོ། །གཞན་ཡང་། དེ་སྒྲུབ་ཀྱི་རྗེས་ཁྱབ་ཡིན་ན། དེ་དངོས་སུ་བརྗོང་ན་རྗེས
ཁྱབ་དངོས་སུ་བརྗོད་པས་མ་ཁྱབ་པར་ཐལ། དེ་སྒྲུབ་ཀྱི་ཚུལ་གསུམ་ཡིན་ན་དེ་དངོས་སུ་བརྗོང་ན་ངེ་སྒྲུབ་
ཀྱི་ཚུལ་གསུམ་དངོས་སུ་བརྗོད་པས་མ་ཁྱབ་པའི་ཕྱིར། མ་གྲུབ་ན། བྱས་པ་ཆོས་ཅན། ཁྲོང་ཅེས་བརྗོང་

ཧྥུའུ་དང་པོའོ་མཐའ་དཔྱོད། . 247
མཚན་གཞི་ལ་མཚན་ཉིང་ངེས་བྱེད།
པའི་སྒྲས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་དངོས་སུ་བརྗོད་པར་ཐལ། ཁྱོད་སྒྲ་མི་
རྟག་པར་སྒྲུབ་པའི་ཚུལ་གསུམ་ཡིན་པའི་ཕྱིར། ཁྱབ་པ་ཁས། རྟགས་སྔར་ལུང་རིགས་དུ་མ་
དང་༑རིགས་སྒོ་ལས། གཏན་ཚིགས་ནི་ཚུལ་གསུམ་མོ་ཞེས་གསུངས་པས་གསལ་བར་གྲུབ། འདོང་
ན༑ བྱས་པ་ཆོས་ཅན། ཁྱོད་ཅེས་བརྗོད་པའི་སྒྲས་སྒྲ་མི་རྟག་པར་སྒྲུབ་པའི་ཚུལ་གསུམ་ལས་ངེ་སྒྲུབ་ཀྱི་
ཕྱོགས་ཆོས་དངོས་སུ་བརྗོད་ལ་གཞན་གཉིས་དངོས་སུ་མ་བརྗོད་པའི་ཁྱད་པར་མི་འཐད་པར་ཐལ། ངེས་
དེ་སྒྲུབ་ཀྱི་ཚུལ་གསུམ་ག་དངོས་སུ་བརྗོད་པའི་ཕྱིར། རྟགས་ཁས། འདོད་ན། སྒྲ་མི་རྟག་ཅེས་པ་ཕྱོགས་
དངོས་སུ་རྗོད་བྱེད་ཀྱི་སྒྲ་དང༌། བྱས་པའི་ཕྱིར་ཞེས་པ་དེ་སྒྲབ་ཀྱི་ཕྱོགས་ཆོས་དངོས་སུ་བརྗོང་པའི་སྒྲ་
དང་༑ ཁྱབ་པ་གཉིས་དངོས་སུ་བརྗོད་པའི་སྒྲ་དེ་ལས་ཟུར་དུ་བཤད་མི་རིགས་པར་ཐལ། འདོང་པའི་
ཕྱིར༑ འདོད་མི་ནུས་ཏེ། རིགས་སྒོ་ལས། འདི་ལྟར་སྒྲ་མི་རྟག་ཅེས་པ་ནི་ཕྱོགས་བརྗོད་པའོ། བྱས་
པའི་ཕྱིར་ཞེས་བ་ཕྱོགས་ཀྱི་ཆོས་བརྗོད་པ་ཉིད་དོ། །གང་བྱས་པ་དེ་ནི་མི་རྟག་པར་མཐོང་བ་སྟེ། དཔེར་
ན་བུམ་པ་བཞིན་ཞེས་པ་མཐུན་ཕྱོགས་ལ་རྗེས་སུ་འགྲོ་བར་བརྗོད་དོ། །ཞེས་སོགས་གསུངས་པའི་
ཕྱིར༑ གཞན་ཡང་། བྱས་པ་སྒྲ་མི་རྟག་པར་སྒྲུབ་པའི་ཚུལ་གསུམ་ག་ཡིན་ཡང་སྦྱོར་ངག་དུས་སུ་བས་
པ་བརྗོད་པ་དེ་དེ་སྒྲུབ་ཀྱི་ཕྱོགས་ཆོས་ཙམ་ཞིག་དངོས་སུ་བརྗོད་པ་ཡིན་པའི་ཁྱད་པར་འབྱེང་མི་རིགས་
པར་ཐལ། དེ་སྒྲུབ་ཀྱི་ཚུལ་གསུམ་ཡིན་ན་དེ་བརྗོད་པའི་ངག་ཀྱང་དེ་སྒྲུབ་ཀྱི་ཁྱབ་པ་གཉིས་སོགས་ཚུལ་
གསུམ་དངོས་སུ་བརྗོད་དགོས་པའི་ཕྱིར། རྟགས་དངོས། འདོད་མི་ནུས་པར་ཐལ། དེ་ལྟར་ཁྱང་པར
འབྱེད་པ་རིགས་པའི་དབང་ཕྱུག་ཡབ་སྲས་ཀྱི་དགོངས་པ་ཡིན་པའི་ཕྱིར། ཚད་མ་མངོ་ལས' ཚུལ་
གསུམ་རྟགས་ཞེས་བརྗོད་པ་ལས། །ཕྱོགས་ཀྱི་ཆོས་སུ་ལེགས་གནས་པའི། །ལྷག་མ་ཚུལ་གཉིས་ཞེས་
གསུངས་པའི་ཕྱིར། ཁྱབ་སྟེ། བརྗོད་པ་ལས། ཕྱོགས་ཀྱི་ཆོས་སུ་ལེགས་གནས་པའི་ཞེས་བའི་བརྗོང
པའི་སྒོ་ནས་ཕྱོགས་ཀྱི་ཆོས་སུ་ལེགས་པར་གནས་ཚུལ་དང་། དེའི་ལྷག་མ་ཁྱབ་པ་བརྗོད་ཚུལ་ཡོང་པའི་
ཕྱིར༑ འདིའི་འགྲེལ་བཤད་དུ་རྒྱལ་དབང་བློས། གལ་ཏེ་ཡང་ཚུལ་གསུམ་གཏན་ཚིགས་ཞེས་བརྗོང་པ

248
ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
དེ་ལྟ་ན་ཡང་སྦྱོར་བའི་དུས་སུ་ཕྱོགས་ཆོས་སུ་ནི་ལེགས་གནས་པའོ། །ནིའི་སྒྲ་ནི་ངེས་པར་བཟུང་བ་
ལའོ༑ ༑ཕྱོགས་ཆོས་ཙམ་རང་གི་ངོ་བོས་གནས་པར་གཏན་ཚིགས་ཀྱིས་སྟོན་ཏེ། ཕྱོགས་ཆོས་ཙམ་བརྗོད་
ཅེས་པའི་དོན་ནོ། །ཞེས་གསུངས་པའི་ནང་གི་སྦྱོར་བའི་དུས་སུ་དང་ཕྱོགས་ཆོས་ཙམ་བརྗོད་ཅེས་པའི་
དོན་ལ་རྣམ་བཅད་ཡོངས་གཅོད་ཀྱི་དོན་ཡོད་པའི་ཕྱིར། འདི་འདྲའི་ལུང་རིགས་དུ་མར་དགོངས་
ནས༑ རྣམ་བཤད་ལས། ཚུལ་གཉིས་ཡིན་ན་དེས་ཁྱབ་པ་མ་ཡིན་ནོ། །ཞེས་གསུངས་པའི་ཕྱིར། ཡང་
ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་རྫོགས་པར་བརྗོད་པ་
ལ་བྱས་པ་བརྗོད་པ་ཚང་མི་དགོས་པར་ཐལ། བྱས་ན་མི་རྟག་པས་ཁྱབ། དཔེར་ན་བུམ་པ་བཞིན། སྒྲ་
ཡང་བྱས་སོ་ཞེས་པའི་སྒྲུབ་ངག་དེས་སྒྲ་བྱས་པར་བརྗོད་པའི་སྔོན་དུ་དེ་སྐོར་གྱི་རྗེས་ཁྱབ་བརྗོད་པའི་
ཕྱིར༑ དེར་ཐལ། སྒྲུབ་ངག་དེས་དེ་སྐོར་གྱི་ཕྱོགས་ཆོས་བརྗོད་པའི་སྔ་རོལ་ཏུ་དེ་སྐོར་གྱི་རྗེས་ཁྱབ་བརྗོད་
པའི་ཕྱིར། དེར་ཐལ། སྒྲུབ་ངག་དེ་རྗེས་ཁྱབ་སྔོན་འགྲོ་ཅན་གྱི་སྒྲུབ་ངག་ཡིན་པའི་ཕྱིར་ན་མ་ཁྱབ་
ཅིང་༑ རྟགས་གྲུབ་སྟེ། མཐུན་དཔེ་དེ་ལྟར་བསྟན་པའི་ཁྱབ་པ་ནི་འབྲེལ་བའི་རང་ལྡོག་གི་ཕྱོགས་གཅིག་
ལ་རྗེས་ཁྱབ་ཀྱི་མིང་བཏགས་ནས་དེ་ལྟར་བཤད་པ་ཡིན་པའི་ཕྱིར། བཞི་པ་ལས། ཁྱབ་སྔོན་ཅན་ལ་ངེ་
མེད་ཀྱང༌། །ཞེས་དང༌། རྣམ་བཤད་ལས། ཕྱོགས་ཆོས་མ་བརྗོད་གོང་གི་དཔེ་གཉིས་ལ་ངངོས་སུ་
བསྟན་པ་ནི་འབྲེལ་བའི་རང་ལྡོག་དང་དོན་ལྡོག་གི་ཕྱོགས་གཅིག་ཁྱབ་པ་ངེས་པའི་རྒྱུར་བསྟན་པ་ཡིན་
གྱི༑ དེ་ཙམ་གྱིས་སྒྲུབ་ངག་གིས་དངོས་སུ་བསྟན་པའི་ཁྱབ་པ་རྫོགས་པ་མ་ཡིན་ཏེ། ཞེས་གསུངས་པའི་
ཕྱིར༑ གཞན་ཡང་རྟག་ན་མ་བྱས་པས་ཁྱབ། དཔེར་ན་ནམ་མཁའ་བཞིན། ཞེས་པའི་སྒྲུབ་ངག་གིས་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་དངོས་སུ་བརྗོད་པར་ཐལ། དེས་དངོས་སུ་བཎྜོང་
པར་ཕྱོགས་གླང་གིས་བཤད་པའི་ཕྱིར། རིགས་སྒོ་ལས། གང་རྟག་པ་ཡིན་པ་དེ་བྱས་པ་མ་ཡིན་པར་
མཐོང་སྟེ། དཔེར་ན་ནམ་མཁའ་ལ་སོགས་པ་བཞིན་ཞེས་པ་ལྡོག་པ་བརྗོད་པའོ་ཞེས་གསུངས་པའི་ཕྱིར་
ན་མ་ཁྱབ་སྟེ། འདིས་ནི་དངོས་སུ་ལྡོག་ཁྱབ་ངེས་པའི་སྔོན་འགྲོ་འབྲེལ་བའི་དོན་ལྡོག་གི་ཕྱོགས་གཅིག་

ལེའུ་དང་པོའོ་མཐའ་དཔྱོད། 249
མཚན་གཞི་ལ་མཚན་ཉིད་ངེས་བྱེད
དངོས་སུ་བསྟན་ནས་གང་ཞེས་པས་ཤུགས་ལ་ཕྱོགས་ཆོས་བཤད་པ་ཀུན་བསྡོམས་ནས་ཚུལ་གསུམ་
བསྟན་ཙམ་ཡིན་པའི་ཕྱིར། དེར་ཐལ། རྟག་ན་མ་བྱས་པས་ཁྱབ་ཅེས་པ་དང་མི་རྟག་པ་ལོག་ན་བྱས་པ་
ལོག་ཅེས་པ་དོན་གཅིག་པའི་ཕྱིར། མ་ཁྱབ་ན་ཁྱབ་པར་ཐལ། དེ་ལྡོག་ཁྱབ་ངེས་པའི་སྔོན་འགྲོ་བྱས་པ་
མི་རྟག་པ་དང་འབྲེལ་བའི་ཕྱོགས་གཅིག་ཡིན་པའི་ཕྱིར། དེར་ཐལ། བྱས་པ་མི་རྟག་པ་དང་འབྲེལ་པའི་
དོན་དེ་དེ་དང་ཐ་དད་མི་རྟག་པ་ལོག་སྟོབས་ཀྱིས་བྱས་པ་ལྡོག་པ་དགོས་པའི་ཟུར་སྔ་མ་དངོས་སུ་མ་
བསྟན་པར་ཕྱི་མ་བསྟན་པ་ཡིན་པའི་ཕྱིར། རྣམ་ངེས་དར་ཊི ཀ་ལས། དེ་ཡང་བྱས་པ་མི་རྟག་པ་དང་
འབྲེལ་བའི་དོན་དུ་མི་རྟག་པ་དང་ཐ་དད། མི་རྟག་པ་ལོག་པའི་སྟོབས་ཀྱིས་ལྡོག་པའི་མཚན་ཉིད་ཀྱི་ཞེས་
པ་ནས། མི་རྟག་པ་ལོག་ན་བྱས་པ་ལོག་པ་དང་རྟག་ན་མ་བྱས་པས་ཁྱབ་པ་སོགས་དོན་གཅིག་པས་ཆོས་
མི་མཐུན་པའི་སྦྱོར་བས་མི་མཐུན་དཔེ་ལ་བསྟན་པ་ནི། འབྲེལ་བའི་དོན་ལྡོག་གི་ཕྱོགས་གཅིག་ལྡོག་ཁྱབ་
ངེས་པའི་སྔོན་དུ་ངེས་པར་བྱ་བའི་ཆོས་ཡིན་པའི་རྟགས་དེའི་ལྡོག་ཁྱབ་ནི་མ་ཡིན་ཏེ། ཞེས་གསུངས་པའི་
ཕྱིར། ཁྱབ་སྟེ། དེ་ལྟར་བཤད་བ་ལྟར་བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ངེས་པའི་སྔོན་དུ་བྱས་མི་
རྟག་གི་འབྲེལ་བ་ངེས་དགོས་པ་གང༌། རྟག་ན་མ་བྱས་པས་ཁྱབ་ཅེས་པའི་བྱས་མི་རྟག་ཐ་ངང་པར་
དངོས་ཤུགས་གང་དུ་ཡང་མ་བཤད་པས་དེ་གཉིས་འབྲེལ་བ་ཚང་བར་ཡང་མ་བསྟན་པའི་ཕྱིར། རྟགས་
དང་པོ་གྲུབ་སྟེ། འདི་ཉིད་ཀྱི་དང་པོ་ལས དེའི་ཕྱིར་ཆོས་མི་མཐུན་དཔེ་ལ། །ངེས་པར་འངི་ལ་གཞི་མི་
འདོད། །དེ་དག་མེད་ན་དེ་མེད་ཅེས། །བརྗོད་པ་ལས་ཀྱང་དེ་རྟོགས་ཕྱིར། །སོགས་དང་། གཏན་ཚིགས་
ཀྱི་ནི་ཚུལ་གསུམ་ལའང་། །ཞེས་པའི་སྔ་འགྲེལ་ལས། དེའི་ཕྱིར་གཅིག་ལོག་པས་གཞན་ལྡོག་པར་
འདོད་པས་ནི། དེ་གཉིས་རང་བཞིན་འབྲེལ་བ་འགའ་ཞིག་ཀྱང་འདོད་པར་བྱ་དགོས་སོ། །དེ་ལྟ་མ་ཡིན་
ན་གཏན་ཚིགས་གོ་བར་བྱེད་པ་མ་ཡིན་པར་འགྱུར་རོ། །ཞེས་གསུངས་པའི་ཕྱིར། རྟགས་གཉིས་པ་མ་
གྲུབ་ན། དེ་ཡིན་ན་དེ་ཡིན་པས་ཁྱབ་པ་བསྟན་ན་དེ་གཉིས་ཐ་དད་དུ་བསྟན་པས་ཁྱབ་པར་ཐལ། མ་གྲུབ་
བ་དེའི་ཕྱིར། འདོད་ན། དེ་ཡིན་ན་དེ་ཡིན་པས་ཁྱབ་པ་གྲུབ་ན་དེ་གཉིས་ཐ་དད་དུ་གྲུབ་པས་ཁྱབ་པར་

ལེའུ་དང་པོའོ་མཐའ་དཔྱོད། ན 250 མཚན་གཞི་ལ་མཚན་ཉིད་ངེས་བྱེད
ཐལ་ལོ། །འདོད་པའི་ཕྱིར། འདོད་ན། །མི་རྟག་པ་མི་རྟག་པ་དང་ཐ་དད་ཡིན་པར་ཐལ། །མི་རྟག་པ་
ཡིན་ན་མི་རྟག་པ་ཡིན་པས་ཁྱབ་པ་གྲུབ་པའི་ཕྱིར། རྩ་བར་འདོད་ན། སྦྱོར་སྐོར་དེའི་ཆོས་ལོག་ལ་
རྟགས་ལོག་གིས་ཁྱབ་པ་གྲུབ་ན་སྦྱོར་སྐོར་དེའི་ལྡོག་ཁྱབ་གྲུབ་པས་ཁྱབ་པར་ཐལ། སྦྱོར་སྐོར་ངེའི་ལྡོག་
ཁྱབ་གྲུབ་རྒྱུ་དང་སྒྲུབ་ངག་གི་བརྗོད་རྒྱུའི་ལྡོག་ཁྱབ་རྣམས་ལ་དེ་སྒྲུབ་ཀྱི་ཆོས་ལོག་ལ་རྟགས་ལོག་གིས་
ཁྱབ་པ་ཁོ་ན་དགོས་པའི་ཕྱིར། རྟགས་དངོས་ལ། འདོད་ན། མཉན་བྱའི་རྟགས་ཀྱིས་སྒྲ་མི་རྟག་པར་
སྒྲུབ་པའི་ལྡོག་ཁྱབ་གྲུབ་པར་ཐལ་ལོ། །མི་རྟག་པ་མ་ཡིན་ན་མཉན་བྱ་མ་ཡིན་པས་ཁྱབ་པ་གྲུབ་པའི་
ཕྱིར༑ དེས་ན་སྦྱོར་སྐོར་དེའི་དངོས་ཁྱབ་དང་ལྡོག་ཁྱབ་གཉིས་དང་རྗེས་ཁྱབ་དང་ལྡོག་ཁྱབ་གཉིས་ཏེ་
བཞི་མི་གཅིག་པར་མཁས་པས་གསུངས་བ་ལྟར་མངོན་སུམ་དུ་རིགས་པས་གྲུབ་པའི་ཕྱིར། ངེར་
ཐལ༑ སྡེ་བདུན་རྒྱན་ལས། རྗེས་སུ་འགྲོ་ལྡོག་གི་ཁྱབ་པ་ནི་སྦྱོར་བ་སྐོར་གཅིག་གི་སྟེང་དུ་གཅིག་ཡོང་ན་
གཅིག་ཡོད་པས་ཁྱབ་པ་ཡིན་ལ། དངོས་ལྡོག་གཉིས་གཅིག་ཡོད་ན་གཅིག་ཡོད་བས་ཁྱབ་མི་ངགོས་
སོ༑ ༑དེ་ཡང་རྟགས་ཡང་དག་ལ་ནི་རྗེས་སུ་འགྲོ་བ་དང་ལྡོག་པས་ཁྱབ་པ་ངེས་པར་གྲུབ་དགོས་
ཤིང༌༑ མ་གྲུབ་ན་རྟགས་ཡང་དག་ཏུ་མི་འགྱུར་ལ། དངོས་ཁྱབ་དང་གོ་བཟློག་གི་ཁྱབ་པ་གྲུབ་
ཅིང་༑ ཕྱོགས་ཆོས་གྲུབ་པ་ཙམ་གྱིས་ཀྱང་རྟགས་ཡང་དག་ཏུ་མི་འགྱུར་ཏེ། སྒྲ་མི་རྟག་སྒྲུབ་ལ་མཉན་བ་
བཞིན་ནོ། །ཞེས་གསུངས་པའི་ཕྱིར། འདིས་ནི་སྒྲུབ་ངག་གཉིས་ཀྱི་དཔེ་གཉིས་ཙམ་ལ་ཁྱབ་ཅེས་བཤང་
པ་གཉིས་ཀྱིས་རྗེས་ཁྱབ་དང་ལྡོག་ཁྱབ་གཉིས་མ་ཚང་བར་རྣམ་བཤད་གཉིས་ལས་བཤང་པའི་དོན་
གསལ་བར་བཤད་པར་ཤེས་པར་གྱིས་ཤིག འདི་དག་སྔར་མ་ངེས་པའི་རྟགས་ཀྱི་སྐབས་སུ་ཡང་རིགས་
པ་སྤྲོས་ཟིན་པས་སླར་ཡང་མ་བཤད་དོ། །གཞན་ཡང༌། སྦྱོར་སྐོར་གཅིག་གི་ཁྱབ་པ་གྲུབ་མ་གྲུབ་
དང་༑ ཐལ་འགྱུར་གྱི་ཁྱབ་པ་གྲུབ་མ་གྲུབ་རྣམས་ཀྱི་གོ་དོན་གཅིག་པར་ཐལ། ཁྱོད་ཀྱིས་སྦྱོར་ངག་གི་
ཁྱབ་པ་གཉིས་ཀྱི་ངོས་འཛིན་ཚུལ་འཐང་པའི་ཕྱིར། འདོད་ན། ཐལ་འགྱུར་དེའི་ཁྱབ་པ་གྲུབ་ན་ཐལ་
འགྱུར་དེའི་རྗེས་ཁྱབ་གྲུབ་པས་ཁྱབ་པར་ཐལ། སྦྱོར་སྐོར་གཅིག་ལ་དེའི་ཕྱིར། རྟགས་སྔར་ལུང་རིགས་

231ལེའུ་དང་པོའོ་མཐའ་དཔྱོད། .. མཚན་གཞི་ལ་མཚན་ཉིད་ངེས་བྱེད
དུ་མས་བཤད་ཟིན། འདོད་ན། བདག་ལས་སྐྱེས་པར་འདོད་པའི་ཕྱི་རྒོལ་ལ་མྱུ་གུ་ཆོས་ཅན། ཁྱོད་རྒྱུ་
མེད་ལས་སྐྱེ་བར་ཐལ། བདག་ལས་སྐྱེ་བའི་ཕྱིར། ཞེས་པའི་ཐལ་འགྱུར་ཆོས་ཅན ཁྱོད་ཀྱི་རྗེས་ཁྱབ་
གྲུབ་པར་ཐལ། ཁྱོད་ཀྱི་ཁྱབ་པ་གྲུབ་པའི་ཕྱིར། རྟགས་སླ། འདོད་ན། བདག་ལས་སྐྱེ་བ་དེ་རྒྱུ་མེད་
ལས་སྐྱེ་བ་ཁོ་ན་ལ་ཡོད་པར་ཚད་མས་གྲུབ་པར་ཐལ་ལོ། །འདོད་པའི་ཕྱིར། སྡེ་བདུན་རྒྱན་ལས དེས་
ན་རྒོལ་བ་དེའི་ངོར། །ཞེས་པ་ནས། ཐལ་འགྱུར་ལ་དངོས་ཁྱབ་ངེས་པར་ཚད་མས་གྲུབ་དགོས་ལ་རྗེས་
སུ་འགྲོ་བའི་ཁྱབ་པ་ཡོད་དགོས་པའི་ངེས་པ་མེད་དེ་ཞེས་གསུངས་པ་ལྟར་ཕལ་ཆེར་འདོད་དགོས་པའི་
ཕྱིར༑ དེ་ལ་ཁོ་ན་རེ། བྱས་ན་མི་རྟག་པས་ཁྱབ་པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་
ཡིན་པར་ཐལ། བྱས་ན་མི་རྟག་པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་ཞེས་པའི་སྒྲུབ་ངག་
གིས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་སུ་བརྗོད་པའི་ཕྱིར་ཟེར་ན་མ་ཁྱབ། འོ་
ན༑ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྗེས་ཁྱབ་ཡིན་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཅེས་བརྗོད་པའི་སྒྲས་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་སུ་བརྗོད་པའི་ཕྱིར། ཁྱབ་པ་ཁས། ཡང་ཁོ་ན་
རེ། བྱས་ན་མི་རྟག་པས་ཁྱབ་པ་བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡིན་པར་ཐལ། དེ་འདྲའི་སྒྲུབ་
ངག་གིས་བྱས་ན་མི་རྟག་པས་ཁྱབ་པ་དངོས་སུ་བརྗོད་པའི་ཆ་ནས་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་དངོས་སུ་བརྗོད་པའི་ཕྱིར་ན་མ་ཁྱབ། ཁོ་རང་ལ་འོ་ན་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ཡང་དག་བྱས་རྟགས་ཀྱིས་སྒྲ་མི་རྟག་པའི་སྒྲུབ་བའི་རྟགས་ཡང་དག་ཡིན་པར་ཐལ། དེ་
ཞེས་བརྗོད་པའི་སྒྲས་དེ་ཞེས་བརྗོད་པའི་ཆ་ནས་དེ་དངོས་སུ་བརྗོད་པའི་ཕྱིར། འཁོར་གསུམ། ཁྱབ་པ་
ཁས༑ ཡང་ཁོ་ན་རེ། བྱས་ན་མི་རྟག་པར་ཁྱབ་ཅེས་སོགས་ཀྱི་སྒྲུབ་ངག་དེས་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ལྡོག་ཁྱབ་དངོས་སུ་བརྗོད་པར་ཐལ། དེས་བྱས་པ་དངོས་སུ་བརྗོད་པ་གང་ཞིག བྱས་
བ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་བའི་ལྡོག་ཁྱབ་ཡིན་པའི་ཕྱིར་ན་མ་ཁྱབ་སྟེ། བྱས་པ་ཙམ་

252ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
དངོས་སུ་བརྗོད་པ་ནི་བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་བརྗོད་པ་མ་ཡིན་པའི་ཕྱིར། དེར་ཐལ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་དངོས་སུ་བརྗོད་པ་ལ་བྱས་པ་སྒྲ་མི་རྟག་པར་སྒྲུབ་པའི་མི་
མཐུན་ཕྱོགས་ལ་མེད་པ་ཁོ་ནར་ངེས་པ་དངོས་སུ་བརྗོད་དགོས་པའི་ཕྱིར། རྟགས་སྔར་བཤད་ཟིན། བྱས་
པ་ལ་ཁོ་ན་རེ། བྱས་ན་སོགས་ཀྱི་མཐུན་སྦྱོར་གྱི་སྒྲུབ་ངག་གིས་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ལྡོག་ཁྱབ་ཤུགས་ལ་མ་བསྟན་པར་ཐལ། དེ་སྒྲུབ་ཀྱི་ལྡོག་ཁྱབ་ཡིན་ན་དེའི་ཤུགས་ལ་མ་བསྟན་པས་
ཁྱབ་པའི་ཕྱིར་ན་མ་ཁྱབ་པ་རྩོད་ངོར་བྱའོ། །རྟགས་གྲུབ་སྟེ། བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཡིན་
ན་བྱས་པ་དང་གཅིག་ཡིན་དགོས་པའི་ཕྱིར། ཁོ་རང་ལ་འོ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ཡང་དག་ཅེས་པའི་ངག་དེས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་མ་
ཡིན་པ་ལས་ལོག་པ་ཤུགས་ལ་མ་བསྟན་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
ཡང་དག་མ་ཡིན་པ་ལས་ལོག་པ་ཡིན་ན་ངག་དེས་ཤུགས་ལ་མ་བསྟན་པས་ཁྱབ་པའི་ཕྱིར། འཁོར་
གསུམ། ཁྱབ་པ་འགྲིག རྟགས་གྲུབ་སྟེ། དེ་ཡིན་ན་བྱས་པ་དང་གཅིག་ཡིན་དགོས་པའི་ཕྱིར། ཁྱབ་
སྟེ༑ བྱས་པ་དེ་བྱས་རྟགས་ཀྱིས་ཞེས་པས་དངོས་སུ་བསྟན་པའི་ཕྱིར། འཁོར་གསུམ། རྩ་བར་འདོད་
ན༑ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་ཆོས་ཅན། ཁྱོད་ཅེས་པའི་ངག་གིས་ཁྱོད་
མ་ཡིན་པ་ལས་ལོག་པ་ཤུགས་ལ་བསྟན་པར་ཐལ། ཁྱོད་བདག་མེད་ཡིན་པའི་ཕྱིར། འཁོར་
གསུམ། འདི་དག་གིས་རིགས་པ་ཕྲ་མོས་རྩོད་ཚུལ་ལྷག་མ་ཡང་ཤེས་པར་གྱིས་ཤིག
གཉིས་པ་ཁྱབ་པའི་ལྟོས་གཞི་མཐུན་ཕྱོགས་མི་མཐུན་ཕྱོགས་ཀྱི་དོན་ལ་དེ་གཉིས་ཀྱི་ཕྱོགས་དང་
མཐུན་མི་མཐུན་གང་ཡིན་མི་ཤེས་བཞིན་དུ་སྣ་ཚོགས་སྨྲ་སྟེ། ཁ་ཅིག་ན་རེ། ཤེས་འདོད་ཆོས་ཅན་དང་
བསྒྲུབ་བྱའི་ཆོས་ཀྱི་སྤྱིའི་དོན་མཐུན་པ་དེ་དེ་སྒྲུབ་ཀྱི་མཐུན་ཕྱོགས་ཀྱི་མཚན་ཉིད་དང་། དེ་ལྟར་དོན་མི་
མཐུན་པ་དེ་དེ་སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད་ཟེར་ན། འོ་ན། གཞལ་བྱའི་རྟགས་ཀྱིས་སྒྲ་རྟག་
པར་སྒྲུབ་པའི་མཐུན་ཕྱོགས་མེད་པར་ཐལ་ལོ། །སྒྲ་དང་རྟག་པར་ཆོས་མཐུན་པ་མེད་པའི་ཕྱིར། འདོང་

ལེའུ་དང་པོའོ་མཐའ་དཔྱོད། 253 མཚན་གཞི་ལ་མཚན་ཉིད་ངེས་བྱེད།
ན། གཞལ་བྱ་སྒྲ་རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་སུ་འཇུག་པའི་རྟགས་མ་ཡིན་པར་ཐལ་
ལོ༑ ༑འདོད་ན། རྣམ་ངེས་ལས མཐུན་པའི་ཕྱོགས་ལ་ཡོད་པ་དང་མེད་བ་དང་རྣམ་པ་གཉིས་ཀའོ།
ཞེས་སོགས་དང༌། རིགས་སྒོ་ལས། སྒྲ་རྟག་པ་ལ་སོགས་པའི་ཆོས་བསྒྲུབ་པར་བྱ་བ་ལ་གཞལ་བྱ་ཡིན་
པའི་ཕྱིར་ཞེས་བྱ་བའི་གཏན་ཚིགས་ནི་མཐུན་ཕྱོགས་དང་མི་མཐུན་པའི་ཕྱོགས་ཐམས་ཅད་ལ་འཇུག་པའི་
ཐུན་མོང་གི་མ་ངེས་པ་ཞེས་བྱའོ། །ཞེས་གསུངས་པ་དག་མི་འཐད་པར་ཐལ་ལོ། །འདོང་པའི་
ཕྱིར། འཁོར་གསུམ། གཞན་ཡང་། བྱས་རྟགས་ཀྱིས་སྒྲ་མི་རྟག་པར་སྒྲུབ་བའི་ཕྱི་རྒོལ་ཡང་དག་ཆོས་
ཅན། སྒྲ་དང་མི་རྟག་པར་ཆོས་མཐུན་པ་ངེས་པར་ཐལ་ལོ། །སྒྲ་མི་རྟག་པར་སྒྲུབ་བའི་མཐུན་ཕྱོགས་ངེས་
པའི་ཕྱིར། འཁོར་གསུམ། ཁྱབ་པ་ཁས། རྟགས་གྲུབ་སྟེ། བྱས་པ་དེ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་
ཡོད་པར་ཚད་མས་ངེས་པའི་ཕྱིར། དེར་ཐལ། དེ་སྒྲུབ་ཀྱི་རྗེས་ཁྱབ་ངེས་པའི་ཕྱིར། དེར་ཐལ། དེ་སྒྲུབ་
ཀྱི་ཚུལ་གསུམ་ངེས་པའི་ཕྱིར། དེར་ཐལ། བྱས་པ་དེ་ཁྱོད་ཀྱི་ངོར་དེ་སྒྲུབ་ཀྱི་རྟགས་ཡང་ངག་ཡིན་པའི་
ཕྱིར་ཏེ། ཁྱོད་དེ་སྒྲུབ་ཀྱི་ཕྱི་རྒོལ་ཡང་དག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱིས་སྒྲ་
མི་རྟག་པར་ངེས་པར་ཐལ་ལོ། །འདོད་པའི་ཕྱིར། འདོད་ན། ཁྱོད་དེ་སྒྲུབ་ཀྱི་ཕྱི་རྒོལ་ཡང་དག་མ་ཡིན་
པར་ཐལ། འདོད་པའི་ཕྱིར། གཞན་ཡང༌། གཞི་གྲུབ་ན་སྒྲ་རྟག་བར་སྒྲུབ་པའི་མི་མཐུན་ཕྱོགས་ཡིན་
པས་ཁྱབ་པར་ཐལ། གཞི་གྲུབ་ན་སྒྲ་དང་རྟག་པར་མི་མཐུན་པས་ཁྱབ་པའི་ཕྱིར། གཞན་ཡང༌། རྣམ་
ངེས་རང་འགྲེལ་ལས། མཐུན་པའི་ཕྱོགས་ནི་སྒྲུབ་པར་བྱ་བའི་ཆོས་ཀྱི་སྤྱིའི་དོན་མཐུན་པའོ། །ཞེས་པའི་
བསྒྲུབ་པར་བྱ་བའི་ཆོས་ཀྱི་སྤྱི་དེ་དེ་སྒྲུབ་ཀྱི་ཆོས་དང་ཆོས་ཅན་གྱི་ཚོགས་དོན་ལ་བྱེད་པར་ཐལ། ཁྱོད་
ཀྱིས་ལུང་དེ་སོགས་དྲངས་ནས་མཐུན་ཕྱོགས་ཀྱི་དོན་བཤད་ཚུལ་དེའི་ཕྱིར། འདོད་ན། འདིའི་དངོས་
བསྟན་གྱི་སྤྱི་དེ་བསྒྲུབ་བྱའི་ཆོས་སྤྱི་ཙམ་ལ་བྱེད་ཀྱི་བསྒྲུབ་བྱའི་ཆོས་སུ་འགྲོ་རྒྱུ་དེའི་བྱེ་བྲག་ཀུན་ལ་མི་
བྱེད་བར་བཤད་མི་རིགས་པར་ཐལ། འདིའི་སྤྱི་དེ་བྱེ་བྲག་ཅེས་པའི་སྤྱི་ལ་མི་བཤད་པར་ཆོས་གཉིས་
ཚོགས་པའི་ཚོགས་སྤྱི་ལ་བྱེད་པའི་ཕྱིར། རྟགས་དངོས། མ་ཁྱབ་ན། གཞི་གྲུབ་ན་རིགས་སྤྱི་དང་

ལེའུ་དང་པོའོ་མཐའ་དཔྱོད། 254
མཚན་གཞི་ལ་མཚན་ཉིང་ངེས་བྱེད
ཚོགས་སྤྱི་གཉིས་ཀ་ཡིན་དགོས་པར་ཐལ། མི་རྟག་པ་དེ་གཉིས་ཀ་ཡིན་སྙམ་ནས་རྟགས་ལན་བྱས་པའི་
ཕྱིར༑ གོང་དུ་འདོད་མི་ནུས་ཏེ། དེ་སྒྲུབ་ཀྱི་བསྒྲུབ་བྱའི་ཆོས་གང་ཡིན་པ་དེ་ཉིད་སྐབས་འངིའི་སྤྱི་ལ་
འཇོག་དགོས་པའི་ཕྱིར། དེར་ཐལ། འདིའི་ཐད་ཀྱི་འཐད་ལྡན་ཆེ་བ་ལས། དེས་ན་བསྒྲུབ་པར་བྱ་བའི་
ཆོས་ཀྱི་སྤྱི་ཞེས་ནི་ཚིག་རྣམ་པར་མི་སྦྱོར་གྱི། འོན་ཀྱང་བསྒྲུབ་པར་བྱ་བའི་ཆོས་ཉིད་སྤྱི་ཡིན་ཏེ། ཞེས་
གསུངས་པའི་ཕྱིར་དང༌། དེར་མ་ཟད་དེ་ལྟར་བཤད་པ་ཤིན་ཏུ་འཐད་པར་ཐལ། དེ་ཕྱོགས་གླང་གི་
དགོངས་པ་དྲི་མེད་ཡིན་པའི་ཕྱིར། མདོའི་རང་འགྲེལ་ལས། དེ་ལ་ཡོད་པར་གྲུབ་པར་བྱ་བའི་ཆོས་ཀྱི་
སྤྱིའི་ཕྱོགས་དང་མཐུན་པའི་ཕྱོགས་མཚུངས་པའི་དོན་ཐམས་ཅད་ཕྱོགས་ཞེས་བྱ་སྟེ། དེ་ཡང་བསྒྲུབ་བྱའི་
ཆོས་སོ་ཞེས་གསུངས་པའི་ཕྱིར། ཁྱབ་སྟེ། ཕྱོགས་ཞེས་བྱ་སྟེ་དེ་ཡང་བསྒྲུབ་བྱའི་ཆོས་སོ་ཞེས་པའི་དོན་
གྲུབ་པའི་ཕྱིར། གཞན་ཡང༌། དེ་ལྟར་བཤད་པ་དེ་སློབ་དཔོན་ཆོས་གྲགས་ཀྱི་ཡང་དགོངས་པར་
ཐལ༑ དེ་རིགས་ཐིགས་ཀྱི་དགོངས་པ་འཁྲུལ་མེད་ཡིན་པའི་ཕྱིར། དེར་ཐལ རིགས་ཐིགས་
ལས༑ མཐུན་པའི་ཕྱོགས་ནི་བསྒྲུབ་པར་བྱ་བའི་ཆོས་ཀྱི་སྤྱི་དང་དོན་མཐུན་པའོ། །ཞེས་གསུངས་པའི་
ཕྱིར༑ མ་ཁྱབ་ན་ཁྱབ་པར་ཐལ། འདིའི་སྤྱི་ཡང་བསྒྲུབ་བྱའི་ཆོས་ལ་བྱས་ནས་དེ་སྤྱི་ལྡོག་ངང་མཐུན་པས་
ཆོག་ཅིང་བསྒྲུབ་བྱའི་ཆོས་ཀྱི་བྱེ་བྲག་ཀུན་དང་མཐུན་མི་དགོས་པར་ཤེས་པའི་ཆེད་དུ་སྤྱི་ཞེས་སྨོས་པ་
ཡིན་པའི་ཕྱིར། དེར་ཐལ། འདིའི་ཐད་ཀྱི་ཆོས་མཆོག་གི་རྒྱ་ཆེར་འགྲེལ་ལས། བྱེ་བྲག་བསྒྲུབ་པར་བྱ་
བ་མ་ཡིན་གྱི། འོན་ཀྱང་སྤྱི་ཡིན་པ་དེ་བས་ན་འདིར་སྤྱི་བསྒྲུབ་བྱར་བསྟན་ཏེ། དེ་ནི་བསྒྲུབ་པར་བྱ་བའི་
ཆོས་ཀྱང་ཡིན་ལ་སྤྱི་ཡང་ཡིན་ཏེ། བསྒྲུབ་པར་བྱ་བའི་ཆོས་ཀྱི་སྤྱིའི་ཕྱོགས་དང་མཚུངས་པ་ནི་མཐུན་པའི་
ཕྱོགས་ཡིན་ནོ། །ཞེས་བྱ་བའི་དོན་ནོ།།ཞེས་གསུངས་པའི་ཕྱིར། ཁྱབ་སྟེ། བྱེ་བྲག་ནས་བསྟན་ཏེ་ཡན་
ཆད་ཀྱིས་སྤྱི་མིང་བཏགས་པའི་དགོས་པ་དང་། ལྷག་མའི་སྤྱི་ཡང་ཡིན་ཏེ་ཡན་ཆད་ཀྱིས་སྤྱི་དེ་གང་ལ་
བྱེད་དང༌། བསྒྲུབ་པར་བྱ་བའི་སོགས་ཀྱིས་མཐུན་ཚུལ་བཤད་པའི་ཕྱིར་རོ། །དེར་མ་ཟད་དེ་ལྟར་བཤང་
པ་རིགས་པའི་དབང་ཕྱུག་དུ་མས་བཞེད་པར་ཐལ། རིགས་ཐིགས་ཀྱི་དོན་དེ་ལྟར་དུལ་བ་ལྷས་ཀྱང་

ལེའུ་དང་པོའོ་མཐའ་དཔྱོད། 255 མཚན་གཞི་ལ་མཚན་ཉིད་ངེས་བྱེད
བཞེད་པའི་ཕྱིར་ཏེ། འདིའི་ཐད་ཀྱི་རིགས་ཐིགས་ཀྱི་རྒྱ་ཆེར་འགྲེལ་པ་སློབ་ཕན་ལས་བསྒྲུབ་པར་བྱ་བའི་
ཆོས་ཀྱི་སྤྱི་དང་ཞེས་བྱ་བ་སྨོས་སོ། །དེ་ནི་བསྒྲུབ་པར་བྱ་བ་ཡང་ཡིན་ལ་ཆོས་ཀྱང་ཡིན་པས་བསྒྲུབ་པར་
བྱ་བའི་ཆོས་ཏེ། དེའི་སྤྱི་ནི་བསྒྲུབ་པར་བྱ་བའི་ཆོས་ཀྱི་སྤྱིའོ། །བསྒྲུབ་པར་བྱ་བའི་ཆོས་ཀྱི་བྱེ་བྲག་ནི་དོན་
སོ་སོར་ངེས་པའི་ཕྱིར། དེ་དང་ནི་འགལ་ཡང་མཐུན་པ་མ་ཡིན་པས་བསྒྲུབ་པར་བྱ་བའི་ཆོས་ཀྱི་སྤྱི་དང་
ཞེས་བྱ་བ་སྨོས་སོ། །ཞེས་གསུངས་པའི་ཕྱིར། ཤིན་ཏུ་གསལ་ལ། དེ་ཕྱོགས་གླང་གི་དགོངས་པར་
ཐལ༑ ཕྱོགས་གླང་གིས་ཀྱང་བསྒྲུབ་བྱའི་ཆོས་ཀྱི་སྤྱི་དང་མཐུན་ཚུལ་སྟོན་པ་བསྒྲུབ་བྱའི་ཆོས་ཙམ་ཡིན་
པས་མཐུན་ཕྱོགས་སུ་བཤད་པའི་ཕྱིར། རིགས་སྒོ་ལས། བསྒྲུབ་པར་བྱ་བའི་ཆོས་ཀྱི་སྤྱིའི་དོན་མཚུངས་
པ་ཉིད་མཐུན་པའི་ཕྱོགས་ཏེ། འདི་ལྟར་སྒྲ་མི་རྟག་པར་སྒྲུབ་པ་ལ་བུམ་པ་ལ་སོགས་པ་ཡང་མི་རྟག་པ་
ཡིན་པས་མཐུན་པའི་ཕྱོགས་སོ། །ཞེས་གསུངས་པའི་ཕྱིར་དང༌། ཕྱོགས་ཏེ་ཡན་ཆད་ཀྱིས་མཐུན་ཕྱོགས་
སྤྱིར་བཤད་ནས། འདི་ལྟར་སོགས་ཀྱིས་དེ་སྒྲུབ་ཀྱི་མཚན་གཞི་བསྟན་ཅིང་བུམ་པ་ལ་སོགས་པ་གང་དང་
མཐུན་པའི་དཔེ་བསྟན། ཡང་སྒྲས་མཐུན་དཔེ་སོགས་སྡུད་ཅིང་དེར་མ་ཟད་མི་རྟག་གང་ཡིན་ཏེ་ཀུན་མི་
རྟག་པ་ཡིན་པའི་རྒྱུ་མཚན་གྱིས་མཐུན་ཕྱོགས་སུ་འཇོག་ཅེས་པའི་རྒྱུ་མཚན་སྟོན་པར་མི་རྟག་པ་ཡིན་པས་
མཐུན་ཕྱོགས་སོ། །ཞེས་གསུངས་པའི་ཕྱིར། ཡང་ཁ་ཅིག དེ་སྒྲུབ་ཀྱི་བསྒྲུབ་བྱའི་ཆོས་ཀྱིས་མི་སྟོང་པ་
དེ་ནི་མཐུན་ཕྱོགས་ཀྱི་མཚན་ཉིད་དང་། དེ་སྒྲུབ་ཀྱི་བསྒྲུབ་བྱའི་ཆོས་ཀྱིས་སྟོང་པ་མི་མཐུན་ཕྱོགས་ཀྱི་
མཚན་ཉིད་ཟེར་ན། འོ་ན། བུམ་པ་ཆོས་ཅན། སྒྲ་མི་རྟག་པར་སྒྲུབ་པའི་མཐུན་ཕྱོགས་མ་ཡིན་པར་
ཐལ༑ སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་ཀྱིས་མི་སྟོང་པ་མ་ཡིན་པའི་ཕྱིར། ཁྱབ་པ་ཁས། དེར་
ཐལ༑ དེ་སྒྲུབ་ཀྱི་བསྒྲུབ་བྱའི་ཆོས་ཀྱིས་སྟོང་པའི་ཕྱིར། དེར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་མ་ཡིན་
པའི་ཕྱིར། དེར་ཐལ མི་རྟག་པའི་བྱེ་བྲག་ཡིན་པའི་ཕྱིར། མ་ཁྱབ་ན། མི་རྟག་པ་ཆོས་ཅན། ཆོས་ངེ་
ཁྱོད་ཀྱི་བྱེ་བྲག་ཡིན་ན། ཆོས་དེ་སྒྲ་ཁྱོད་དུ་སྒྲུབ་པའི་བསྒྲུབ་བྱའི་ཆོས་མ་ཡིན་དགོས་པར་ཐལ། ཁྱོང་
བདག་མེད་ཡིན་པའི་ཕྱིར། ཡང་ཁ་ཅིག དེ་སྒྲུབ་ཀྱི་སྒྲུབ་ཚུལ་ལྟར་བསྒྲུབ་བྱའི་ཆོས་ཀྱིས་མ་སྟོང་བ་

ལེའུ་དང་པོའོ་མཐའ་དཔྱོད། 236
མཚན་གཞི་ལ་མཚན་ཉིད་ངེས་བྱེད
མཐུན་ཕྱོགས་དང་དེས་སྟོང་པ་མི་མཐུན་ཕྱོགས་ཟེར་ན། བུམ་པ་ཆོས་ཅན། སྒྲ་མི་རྟག་པར་སྒྲུབ་པའི་
བསྒྲུབ་བྱའི་ཆོས་ཡིན་པར་ཐལ། སྒྲ་མི་རྟག་པར་སྒྲུབ་བའི་སྒྲུབ་ཚུལ་ལྟར་བསྒྲུབ་བྱའི་ཆོས་ཀྱིས་མི་སྟོང་
པའི་ཕྱིར། འཁོར་གསུམ། རྟགས་ཁས། དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བར་བྱ་རྒྱུ་དེ་ཡིན་པ་
མཐུན་ཕྱོགས་དང་དེ་མ་ཡིན་པ་མི་མཐུན་ཕྱོགས་ཀྱི་མཚན་ཉིད་ཡིན་ཏེ། དཔེར་ན། མི་རྟག་བ་ཡིན་པ་
རྣམས་སྒྲ་མི་རྟག་བར་སྒྲུབ་པའི་མཐུན་ཕྱོགས་དང༌། དེ་མ་ཡིན་པ་མི་མཐུན་ཕྱོགས་ཡིན་པ་ཟེར་བ་
དང་༑ དུ་ལྡན་ལར་མེ་ཡོད་པར་སྒྲུབ་པའི་བསྒྲུབ་བྱའི་ཆོས་ལ་མེ་ཁོ་ན་འདོད་པ་དངོས་སུ་འགལ་ལོ། །
འོ་ན༑ དུ་བ་ཆོས་ཅན། དུ་ལྡན་ལར་མེ་ཡོད་པར་སྒྲུབ་པའི་མི་མཐུན་ཕྱོགས་ཡིན་པར་ཐལ། མེ་མ་ཡིན་
པའི་ཕྱིར། ཁྱབ་པ་ཁས། དུ་བ་ཆོས་ཅན། མེ་ཡིན་པར་ཐལ། དུ་ལྡན་ལར་མེ་ཡོད་པར་སྒྲུབ་པའི་མཐུན་
ཕྱོགས་ཡིན་པའི་ཕྱིར། ཁྱབ་པ་ཁས། འཁོར་གསུམ། ཡང་ཁ་ཅིག དེ་སྒྲུབ་ཀྱི་མཐུན་ཕྱོགས་ཡིན་ན་དེ་
སྒྲུབ་ཀྱི་མཐུན་ཕྱོགས་ཞེས་པའི་ཚིག་ཟུར་གྱི་ཕྱོགས་ཡིན་པས་ཁྱབ་དེ་སྒྲུབ་ཀྱིས་མི་མཐུན་ཕྱོགས་ལའང་དེ་
ལྟར་ཟེར་རོ། །འོ་ན། དེ་སྒྲུབ་ཀྱི་མཐུན་ཕྱོགས་ཡིན་ན་དེ་སྒྲུབ་ཀྱི་བསྒྲུབ་བྱའི་ཆོས་ཞེས་པའི་ཚིག་ཟུར་གྱི་
བསྒྲུབ་བྱ་ཡིན་པས་ཁྱབ་པར་ཐལ། དེ་སྒྲུབ་ཀྱི་མཐུན་ཕྱོགས་ཡིན་ན།དེ་སྒྲུབ་ཀྱི་མཐུན་ཕྱོགས་ཞེས་པའི་
ཚིག་ཟུར་གྱི་ཕྱོགས་ཡིན་པས་ཁྱབ་པའི་ཕྱིར། ཁྱབ་སྟེ། དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་ཞེས་
པའི་ཚིག་ཟུར་གྱི་ཕྱོགས་གཉིས་ཀ་བསྒྲུབ་བྱའི་ཆོས་ལ་བྱེད་དགོས་པའི་ཕྱིར། དེར་ཐལ། དེ་གཉིས་ཀའི་
ཚིག་ཟུར་གྱི་ཕྱོགས་དེ་བསྒྲུབ་བྱའི་ཆོས་ལ་བྱེད་ཅིང༌། དེ་སྒྲུབ་ཀྱི་བསྒྲུབ་བྱའི་ཆོས་གང་ཡིན་རྒྱུ་དེ་དང་
མཚུངས་པས་ན་མཐུན་ཕྱོགས་ཞེས་བཤད་དགོས་པའི་ཕྱིར། དེར་ཐལ། མཐུན་ཕྱོགས་ཀྱི་སྐད་དོང་ས་
བཱཀྵི་ཞེས་པའི་ས་ནི་སམ་སྟེ་མཚུངས་པ་དང་འདྲ་བ་དང་མཐུན་པའི་དོན་དང༌། བཱཀྴི་ཟུང་དང་གཉིས་
སོགས་ཏེ་ཚོགས་དོན་གྱི་ཕྱོགས་གཅིག་ཡིན་པས་དེའི་མིང་གིས་བཏགས་པའི་ཕྱིར། དེར་ཐལ། འཐང་
ལྡན་ཆེ་བ་ལས། མཐུན་པའི་ཕྱོགས་ནི་འགའ་ཞིག་ཕྱོགས་དང་དོན་མཐུན་པ་དེ་ཡིན་ནོ། །འདི་ལྟར་
ཕྱོགས་དང་འདྲ་བའི་ཕྱིར་ན་དོན་དེ་ཉིད་ཕྱོགས་ཞེས་བརྗོད་པ་ཡིན་ནོ། །འདྲ་བའི་དོན་ཡང་མཐུན་པའི་སྒྲ་

ལེའུ་དང་པོའོ་མཐའ་དཔྱོད། ༦ 257
མཚན་གཞི་ལ་མཚན་ཉིང་ངེས་བྱེད
ཡིན་ཏེ། ཕྱོགས་དང་མཚུངས་པ་ནི་མཐུན་པའི་ཕྱོགས་སོ། །ཞེས་དང༌། ཚད་ཆེན་དཀའ་འགྲེལ་
ལས༑ མཐུན་པའི་ཕྱོགས་ནི་བསྒྲུབ་པར་བྱ་བའི་ཆོས་ཀྱི་སྤྱི་དོན་མཐུན་པའོ། །ཞེས་དང༌། མདོའི་རང་
འགྲེལ་ལས། ཕྱོགས་ཞེས་བྱ་བ་སྟེ། དེ་ཡང་བསྒྲུབ་བྱའི་ཆོས་སོ་ཞེས་དང༌། རིགས་སྒོ་ལས་
ཀྱང་༑ བསྒྲུབ་བར་བྱ་བའི་ཆོས་ཀྱི་སྤྱིའི་དོན་མཚུངས་པ་མཐུན་པའི་ཕྱོགས་ཏེ། ཞེས་དང༌། འཐད་ལྡན་
ཆུང་བ་ལས། མཐུན་པའི་ཕྱོགས་ནི་དོན་མཚུངས་པའོ། །མཚུངས་པ་འདྲ་བ་ནི་དོན་ཉེ་བར་བཏགས་ནས་
མཐུན་པའི་ཕྱོགས་སུ་བརྗོད་པ་ཡིན་ལ་སོགས་དང༌། རིགས་ཐིགས་རྒྱས་འགྲེལ་སློབ་ཕན་ལས། མཐུན་
པར་དཔག་པ་ནི་མཐུན་པའོ། །ཤེས་པ་འདྲ་བས་ཡོངས་སུ་གཅད་པར་བྱ་བ་ཡིན་ཏེ། འདྲ་བ་ཞེས་བྱ་བའི་
ཐ་ཚིག་སྟེ། དོན་འདྲ་བ་གང་ཡིན་པ་དེ་ནི་མཐུན་པའི་ཕྱོགས་སོ། །རྣམ་པ་གང་གིས་མཐུན་ཞེ་ན་དེའི་
ཕྱིར། འདི་སྐད་དུ་བསྒྲུབ་པར་བྱ་བའི་ཆོས་ཀྱི་སྤྱི་དང་ཞེས་བྱ་བ་སྨོས་སོ། །ཞེས་དང་། ཁྱད་པར་དུ་ཐར་
འབྱུང་སྦས་པའི་རྟོག་གེ་སྐད་ལས། ཕྱོགས་དང་མཚུངས་པ་ནི་ཕྱོགས་དང་མཐུན་པ་སྟེ། ཕྱོགས་དང་
ལྷན་ཅིག་འདྲ་བའི་དཔེའི་ཆོས་ཅན་ནོ། །ཞེས་པའི་དོན་ནོ། །ཞེས་གསུངས་པ་ལྟར་དཔང་ལོས་བསྒྱུར་བ་
ཤིན་ཏུ་འཐད་པའི་ཕྱིར།རྒྱ་སྐད་ལ་མཚུངས་སྒྲ་སྔོན་དུ་ཡོད་པ་ཕལ་ཆེར་བསྣོལ་ནས་བསྒྱུར་བ་ཆེས་མང་
བའི་ཕྱིར། གཞན་ཡང་།དེ་སྒྲུབ་ཀྱི་རྟགས་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་
ཡོད་པར་ངེས་པ་ཞེས་པས་རྗེས་འགྲོའི་ཁྱབ་ཚུལ་དང་། དེ་སྒྲུབ་ཀྱི་རྟགས་དེ་སྒྲུབ་ཀྱི་མི་མཐུན་ཕྱོགས་ལ་
འགོད་ཚུལ་དང་མཐུན་པར་མེད་པ་ཁོ་ནར་ངེས་པ་ཞེས་པས་ལྡོག་ཁྱབ་བསྟན་པ་མ་ཡིན་པར་ཐལ་ལོ།
དེའི་ཚིག་ཟུར་གྱི་ཕྱོགས་གཉིས་པོ་དེ་སྒྲུབ་ཀྱི་བསྒྲུབ་བྱའི་ཆོས་ལ་བྱེད་པ་ཁོ་ནས་མ་ཁྱབ་པའི་ཕྱིར། མ་
ཁྱབ་ན་ཁྱབ་པར་ཐལ། ཁྱབ་པ་གཉིས་དེ་ལྟར་བརྗོད་པའི་དངོས་ཟིན་གྱི་ཕྱོགས་དང་བསྒྲུབ་བྱ་དང་རྗེས་སུ་
དཔག་བྱ་གསུམ་ལ་བསྒྲུབ་བྱའི་ཆོམ་ཀྱིས་ཁྱབ་པའི་ཕྱིར། དེར་ཐལ། དེ་སྒྲུབ་ཀྱི་སྒྲུབ་བྱེད་ལས་བསྒྲུབ་
བྱ་རྟོགས་ཞེས་པའི་བསྒྲུབ་བྱ་ལ་དེ་སྒྲུབ་ཀྱི་ཆོས་དང་ཆོས་ཅན་གྱི་ཚོགས་དོན་གྱིས་ཁྱབ། རྟགས་ཁྱབ་པ་
གཉིས་ཀྱི་འབྲེལ་ཡུལ་དཔྱོད་བའི་སྐབས་ཀྱི་མཐུན་ཕྱོགས་མི་མཐུན་ཕྱོགས་གཉིས་ལ་ཡོད་མེད་དཔྱོད་པའི་

ལེའུ་དང་པོའོ་མཐའ་དཔྱོད། ..y 258
མཚན་གཞི་ལ་མཚན་ཉིད་ངེས་བྱེད།
དངོས་ཟིན་གྱི་ཕྱོགས་དང་བསྒྲུབ་བྱ་ལ་དེ་སྒྲུབ་ཀྱི་བསྒྲུབ་བྱའི་ཆོས་ཀྱིས་ཁྱབ། གཏན་ཚིགས་ཀྱི་མཚན་
ཉིད་འཆད་སྐབས་ཀྱི་ཕྱོགས་ཆོས་ཞེས་པའི་ཕྱོགས་སམ་བསྒྲུབ་བྱ་ལ་ཤེས་འདོད་ཆོས་ཅན་གྱིས་ཁྱབ་པར་
མཁས་པས་ཀྱང་བཤད། ཁྱེད་ཅག་གིས་ཀྱང་དོན་མ་གོ་ཡང་ཚིག་སྨྲས་འདུག་པའི་ཕྱིར། འཐང་ལྡན་ཆེ་
བ་ལས། རྗེས་སུ་དཔག་པའི་ཐ་སྙད་ནི་རྣམ་པ་གསུམ་ལ་ཡིན་ཏེ། ཞེས་པ་ནས། ཁྱབ་པའི་ཡུལ་བསྒྲུབ་
པར་བྱ་བའི་ཆོས་དང་། གཏན་ཚིགས་ཀྱི་མཚན་ཉིད་ཀྱི་ཡུལ་ཆོས་ཅན་ལ་བཏགས་ནས་རྗེས་སུ་དཔག་པ་
ཡིན་ནོ། །ཞེས་གསུངས་པའི་ཕྱིར། ལྷག་མ་གོ་སླ་བས་མ་བྲིས་སོ།
གསུམ་པ་དཀའ་གནད་མཐར་ཐུག་པ་ཚུལ་གསུམ་འཇལ་བྱེད་ཚད་མས་སྒྲ་འདོགས་གཅོད་ཚུལ་
ལ་ཅུང་ཟད་དཔྱད་པ་ལ། འཕགས་ཡུལ་མཁས་མཆོག་གིས་དཔྱད་ཚུལ་དང་། ལུགས་འདིའི་དྲན་དབང་
རིགས་སྨྲ་དག་གིས་དཔྱད་ཚུལ་དང༌། རྗེ་ཡབ་སྲས་དང་པཎ་གྲུབ་ཀྱི་དགོངས་པ་གཅིག་ཚུལ་གསུམ་
ལས༑ དང་པོ་ལ་གཞན་སྡེ་ཀུན་དང་རང་སྡེ་ཡང་ཕྱོགས་གླང་མ་ཕེབས་གོང་གི་རྟོག་གེ་བ་རྣམས་
དང་༑ ཕྱོགས་གླང་གི་དངོས་སློབ་པཎ་ཆེན་དབང་ཕྱུག་སྡེ་སོགས་ན་རེ། ཤེས་བྱ་ཆོས་ཅན། བྱས་རྟགས་
ཀྱིས་སྒྲ་མི་རྟག་སྒྲུབ་ཀྱི་ལྡོག་ཁྱབ་ལྟ་བུའི་དེ་སྒྲུབ་ཀྱི་ལྡོག་ཁྱབ་སྒྲུབ་པ་ནི་རྟགས་དེ་སྒྲུབ་ཀྱི་མི་མཐུན་
ཕྱོགས་ལ་མ་མཐོང་ཙམ་གྱིས་གྲུབ་པར་ཐལ། དེ་ལྟར་དང་རྟགས་དེ་སྒྲུབ་ཀྱི་མི་མཐུན་ཕྱོགས་མཐའ་ངག་
ལ་མེད་པར་ངེས་པ་གང་རུང་གིས་འཇོག་དགོས་ལ། རྟགས་དེ་སྒྲུབ་ཀྱི་མི་མཐུན་ཕྱོགས་མཐའ་དག་ལ་
མེད་པར་ཚུར་མཐོང་གིས་ངེས་མི་ཐུབ་པའི་ཕྱིར། མ་གྲུབ་ན། ཤེས་བྱ་ཆོས་ཅན བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཕྱི་རྒོལ་གྱིས་བྱས་པ་རྟག་པའི་བྱེ་བྲག་མཐའ་དག་ལ་མེད་པར་རྟོགས་པར
ཐལ༑ ཕྱི་རྒོལ་དེས་དེ་སྒྲུབ་ཀྱི་ལྡོག་ཁྱབ་གྲུབ་པ་གང་ཞིག བྱས་རྟགས་ཀྱི་ལྡོག་ཁྱབ་གྲུབ་པ་ལ་བྱས་པ་
དེ་སྒྲུབ་ཀྱི་མི་མཐུན་ཕྱོགས་མཐའ་དག་ལ་མེད་པར་ངེས་དགོས་པའི་ཕྱིར། རྟགས་ཁྱབ་ཁས། རྟགས་
དང་པོ་གྲུབ་སྟེ། དེ་སྒྲུབ་ཀྱི་ཕྱི་རྒོལ་ཡང་དག་ཡིན་པའི་ཕྱིར། འདོད་ན། བྱས་རྟགས་ཀྱིས་ངེ་སྒྲུབ་ཀྱི་ཕྱི་
རྒོལ་ཆོས་ཅན། རྟག་པའི་གསལ་བའི་དབྱེ་བ་མཐའ་དག་རྟོགས་པར་ཐལ། བྱས་པ་རྟག་པའི་གསལ་

ལེའུ་དང་པོའོ་མཐའ་དཔྱོད། 13 259
མཚན་གཞི་ལ་མཚན་ཉིད་ངེས་བྱེད
བའི་དབྱེ་བ་མཐའ་དག་ལ་མེད་པར་ངེས་པའི་ཕྱིར་ན་མ་ཁྱབ། འདོད་ན། ཕྱི་རྒོལ་དེ་ཆོས་ཅན། ཐམས་
ཅད་མཁྱེན་པ་ཡིན་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། ཚུར་མཐོང་གིས་དེ་ལྟར་ངེས་མི་
ནུས་པའི་ཕྱིར། ཞེས་འདོད་པའི་ཕྱིར་ཏེ། ཇི་སྐད་དུ་རང་འགྲེལ་ལས། གཞན་ནི་མི་མཐུན་པའི་ཕྱོགས་
ལ་མ་མཐོང་བ་ཡང་མ་ཡིན་ནོ། །ཐམས་ཅད་གཟིགས་པས་གཟིགས་པ་ལོག་པས་ནི་ཐམས་ཅད་མེད་པ་
གོ་བར་བྱེད་དོ། །ཞེས་ཐམས་ཅད་མཁྱེན་པ་མ་ཡིན་པ་ལ་དེ་ལྟ་ངེས་པ་མེད་པར་བཤད་པའི་
ཕྱིར༑ ཤཱཀྱས། རག་ལས་པ་མ་ཡིན་པ་གཞན་ནི་མི་མཐུན་ཕྱོགས་ལ་གཏན་ཚིགས་མ་མཐོང་བ་ཡང་མ་
ཡིན་ཏེ། ཚུ་རོལ་མཐོང་བ་ཙམ་གྱིས་ངེས་པ་མེད་པའི་ཕྱིར་རོ། །ཐམས་ཅད་གཟིགས་པས་གཟིགས་པ་
ལོག་པས་ནི་ངེས་པར་འགྱུར་རོ་ཞེས་དང༌། དེ་ལྟར་ཤིན་ཏུ་གསལ་བར་བྲམ་ཆེན་བདེ་བྱེད་དགའ་བའི་
འགྲེལ་བཤད་ལས་ཀྱང༌། ཐམས་ཅད་གཟིགས་པ་མ་ཡིན་པའི་མཐོང་བ་ལོག་པས་ནི་མི་མཐུན་པའི་
ཕྱོགས་ཐམས་ཅད་ལ་མེད་པ་གོ་བར་བྱེད་པ་མ་ཡིན་གྱི་འོན་ཀྱང་ཐམས་ཅད་གཟིགས་པ་ཉིད་ཀྱི། ཚུལ་
རོལ་མཐོང་བས་ནི་ཡུལ་དང་དུས་ཀྱིས་ཆོད་པའི་ཆོས་ཅན་བསྒྲུབ་བྱས་སྟོང་བ་རྟོགས་པའི་སྤྱོད་ཡུལདུ་
དཔྱད་པར་ཅུས་པ་མ་ཡིན་ནོ། ་ཞེས་གསུངས་པའི་ཕྱིར། དེ་སྐད་དུ་འདོད་ཚུལ་ནི། རྣམ་བཤང་
ལས༑ རྟགས་མི་མཐུན་ཕྱོགས་ལ་མ་མཐོང་ཙམ་དེ་ཉིད་ལྡོག་པ་ཡིན་གྱི། ཞེས་པ་ནས། ཧ་ཅང་ཐལ་ལོ་
ཞེས་སོ། །དེས་ན་དེ་ལྟར་འདོད་མཁན་ཡང་སྔར་བཀོད་པ་ལྟར་ཡིན་ཏེ། ཤཱཀྱས། འོ་ན་སུ་ཞིག་གིས་དེ་
སྐད་དུ་ཀླན་ཀ་བཙལ་ཞེ་ན། དེ་ལྟར་ན་ཞེས་བྱ་བ་ལ་སོགས་པ་གསུངས་ཏེ། སློབ་དཔོན་གྱི་སློབ་མ་སློབ་
དཔོན་གྱི་གཞུང་མངོན་པར་མི་ཤེས་པ་སོགས་དང༌། བདེ་བྱེད་དགའ་བའི་འགྲེལ་བཤད་ལས། མ་མཐོང་
བ་ཙམ་གྱིས་གྲུབ་བ་ཉིད་བསལ་བ་འདི་ནི་འདི་ལས་ཕྱི་རོལ་པ་དག་བཞིན་དུ། འདི་པ་དེ་ལྟར་སྨྲ་བ་དག་
ལ་ཡང་མཚུངས་པ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། འདི་པ་དེ་ལྟར་སྨྲ་བ་དག་ཅེས་
དམིགས་ཀྱིས་མ་བསལ་བར་མང་ཚིག་སྨོས་པའི་ཕྱིར་དང༌། རྣམ་བཤད་ལས། སློབ་དཔོན་ཕྱོགས་གླང་
གི་སློབ་མ་གཞུང་ལེགས་པར་མི་ཤེས་པ་དག་དང༌། གཞན་གྱི་སྡེ་པ་དག་ཅེས་གསུངས་པའི་ཕྱིར་

260ལེའུ་དང་པོའོ་མཐའ་དཔྱོད། .3.3 མཚན་གཞི་ལ་མཚན་ཉིད་ངེས་བྱེད
དང་༑ ཡང་མདོ་ལས། རྩོད་པ་སྒྲུབ་བ་ལ་བརྗོད་པ། དེ་མཐུན་མེད་ལ་མེད་པ་ཡི། །ཆོས་བརྟན་རྟགས་
ཞེས་པ་དེ་ལ། སོགས་དང་། དེའི་གོང་དུ་དེ་ཉིད་ལས། རྩོད་སྒྲུབ་སློབ་དཔོན་གྱི་མ་ཡིན། །ཞེས་སོགས་
ལྟར་རྩོད་སྒྲུབ་ཀྱིས་ཀྱང་ཚུལ་གསུམ་སོགས་ལ་དཔྱད་པས་སྐབས་འདིའི་རང་སྡེར་བྱ་ཡང་ལྡོག་ཁྱབ་
འདིར་བཀག་ལྟར་གྱི་མ་ཡིན་ནོ། །དེ་ལྟར་སྨྲ་བ་ལ་གོང་དུ་མ་ཁྱབ་མཚམས་ལ་མ་ཁྱབ་པ་ཁོ་ནར་
ཐལ༑ བྱས་པ་དེ་སྒྲུབ་ཀྱི་མི་མཐུན་ཕྱོགས་རྟག་པའི་དབྱེ་བ་མཐའ་དག་ལ་མེད་པར་ནི་བྱས་པ་མི་རྟག་པ་
ལ་རྗེས་སུ་འགྲོ་ལྡོག་གི་འབྲེལ་བ་ཁོ་ནས་ངེས་པར་བྱེད་ཀྱི་ལྡོག་གཞིའི་དབྱེ་བ་ངེས་པའི་སྒོ་ནས་ངེས་མི་
དགོས་པའི་ཕྱིར། དཔེར་ན། རླན་གཤེར་མཐའ་དག་ཚད་མས་མ་ངེས་ཀྱང་། རླན་གཤེར་མཐའ་དག་ལ་
དམར་འབར་གྱི་མེ་མི་སྲིད་པར་རྟོགས་པ་མི་འགལ་བ་བཞིན་ཡིན་པའི་ཕྱིར། དེ་སྐད་དུ་འབྲེལ་སྒྲུབ་
སྐབས་སུ། ལེའུ་འདི་ཉིད་ལས། དེའི་ཕྱིར་ཆོས་མི་མཐུན་དཔེ་ལ། །ངེས་པར་འདི་ལ་གཞི་མི་འདོད།
དེ་དག་མེད་ན་དེ་མེད་ཅེས། །བརྗོད་པ་ལས་ཀྱང་དེ་རྟོགས་ཕྱིར། །ཞེས་དང༌། དེའི་རང་འགྲེལ་
ལས༑ འདི་ལྟར་དེའི་རང་གི་ངོ་བོ་དང་། རྒྱུ་ཡིན་ན། ཇི་ལྟར་རང་གི་ངོ་བོ་དང་། རྒྱུ་མེད་པར་ཡོད་པར་
འགྱུར། དེ་བས་ན་གཞི་མེད་པར་ཡང་ཆོས་མི་མཐུན་པའི་དཔེ་ལ་ལྡོག་པ་རབ་ཏུ་གྲུབ་བོ་ཞེས་གསུངས་
པའི་ཕྱིར། རྣམ་བཤད་ལས། དེ་དག་ཀྱང་རྗེས་སུ་འགྲོ་ལྡོག་གི་ཁྱབ་པ་འགྲུབ་པ་འབྲེལ་བ་ལ་ལྟོས་པའི་
ཚུལ་ལེགས་པར་མ་དགོངས་པའི་རྣམ་འགྱུར་དུ་གསལ་ལོ། །ཞེས་གསུངས་པའི་ཕྱིར། འདི་རྒྱས་པར་
འོག་ཏུ་འཆད་པས་ཤེས་སོ། །
གཉིས་པ་ལུག། ས་འདིའི་དྲན་དབང་རིགས་སྨྲ་དག་གིས་དཔྱད་ཚུལ་ལ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྗེས་ལྡོག་གི་ཁྱབ་པ་གཉིས་འཇལ་བའི་རྗེས་དཔག་གཉིས་ཀྱིས་སྒྲོ་འདོགས་བཅད་མ་
བཅད་ཇི་ལྟ་བུ་སྙམ་ན་དབུ་ཕར་སྨྲ་བ་ཁ་ཅིག་ན་རེ། བྱས་ན་མི་རྟག་བས་ཁྱབ་པ་འཇལ་བའི་རྗེས་དཔག་
གིས་སྒྲ་ལ་རྟག་འཛིན་གྱི་སྒྲོ་འདོགས་མ་ཆོད་དེ། སྙིང་པོ་རྒྱན་གྱི་དགོངས་པ་ལྟར་འཐད་ཅིང་། ཐར་
ལམ་གསལ་བྱེད་ལྟར་མི་འཐད་པའི་ཕྱིར་ཟེར། དེ་ལས་བཟློག་ནས་སྨྲ་བའི་དབུ་ཕར་བ་འགའ་ཞིག་ཀྱང་

ལེའུ་དང་བོའོ་མཐའ་དཔྱོད། >བ 261
མཚན་གཞི་ལ་མཚན་ཉིད་ངེས་བྱེད།
ཡོད་དོ། །ཚད་མ་སྨྲ་བ་མང་པོ་ན་རེ། བྱས་ན་མི་རྟག་པས་ཁྱབ་པ་འཇལ་བའི་རྗེས་དཔག་གིས་སྒྲ་ལ་
རྟག་འཛིན་གྱི་སྒྲོ་འདོགས་ཆོད་ཀྱང་བཅད་ཤེས་སུ་མི་འགྱུར་ལ། རྗེས་དཔག་དེས་བྱས་པའི་གསལ་བའི་
དབྱེ་བ་མཐའ་དག་ལ་མི་རྟག་པས་ཁྱབ་པ་ངེས་སུ་ཆུག་ཀྱང་། སྒྲའི་བྱས་པ་ལ་མི་རྟག་པས་ཁྱབ་པ་ངེས་
མི་དགོས་ཤིང་རྗེས་དཔག་དེས་བྱས་པའི་གསལ་བའི་དབྱེ་བ་མཐའ་དག་ལ་རྟག་པས་སྟོང་བས་ཁྱབ་པ་
ཡང་མ་ངེས་ཟེར། ཕྱིས་ཀྱི་རེ་གཉིས་ཀྱང་དར་ཊི ཀ་གཉིས་དང་རྗེའི་རྣམ་བཤད་གཉིས་དང་ལམ་རིམ་
གཉིས་སྟོང་ཐུན་དག་ཀྱང་མི་མཐུན་སྙམ་པ་མང་ངོ་། །དབུ་ཚད་ཀྱི་ཡིག་འཇོག་པ་ཕལ་ཆེར་ལ་འདི་དག་
ལ་དོགས་གནས་ཙམ་ཡང་མི་བྱེད་པར་སྒྲུབ་དང་སུན་འབྱིན་གྱི་ཡིག་ཚོགས་ཆེན་པོ་བྱེད་པའི་རང་གཞན་
གྱི་རློམ་སེམས་མཐོན་པོ་ཅན་རེ་མང་དང་། སྔ་ཕྱི་བར་གསུམ་དུ་བྱུང་ཚུལ་དང་རང་གི་ཡི་གེ་ན་མཚན་
ཉིད་གསལ་བར་བསྟན་ཡོད་དོ། །འདིས་ལྷག་མ་ཤེས་ནུས་ལ་འདི་དག་ཕལ་ཆེར་གྱིས་དམ་བཅའ་ཙམ་
ལས་མེད་ཅིང་། སྒྲུབ་བྱེད་བཀོད་པ་དག་གིས་ཀྱང་སྦྱོར་ངག་རེ་ཙམ་ལས་ལུང་རིགས་མི་སྣང་
བས༑ དགག་གཞག་གི་ངལ་བ་མ་བྱས་ལ་འོག་ཏུ་དཔྱད་པས་གོ་ནུས་སོ། །
གསུམ་པ་རྗེ་ཡབ་སྲས་དང་པཎ་གྲུབ་གྱི་དགོངས་པ་གཅིག་ཚུལ་ལ། དོགས་གཞི་
དང་དོགས་འགོད་དང་དོགས་གཅོད་ཀྱི་རིགས་པ་གསུམ་ལས། དང་པོ་ནི། འོ་ན། བོད་སྔ་མ་དག་
གིས་མ་བཀོད་པས་དོགས་པ་དར་ཊིཀ་དག་དང་སྤྱི་དོན་རིགས་རྒྱན་དང་སྡེ་བདུན་རྒྱན་དག་གིས་དཔྱད་
ཚུལ་འདི་དོགས་གཅོད་དང་བཅས་པའི་ཤེས་བྱེད་མ་བཀོད་པས་རྟོག་གེའི་རིགས་པ་སྐམ་པོ་དེ་ཙམ་ཡིན་
ནམ་སྙམ་ན་མ་ཡིན་ཏེ། དེ་ནི་སྤྱིར་དབུ་ཚད་ཀྱི་མདོ་བསྟན་བཅོས་དུ་མ་དང་། ཁྱད་པར་དུ་ཚད་མ་མདོར་
བསྡུས་ནས་གཞུང་སོ་སོར་བཤད་པ་དེ། རྣམ་འགྲེལ་ལེའུ་དང་པོ་དང་རྣམ་ངེས་དང་རིགས་ཐིགས་ལེའུ་
གཉིས་པ་རྣམས་ཀྱིས་རྩལ་བཏོན་ནས་བཤད་པའི་རྩོད་ཚུལ་དང་རྩོད་ལན་ཡིན་ཞིང་། ཚུལ་གསུམ་གྱི་
ནང་གི་ཁྱབ་པ་གཉིས་ཀྱི་འགྲུབ་ཚུལ་འབྲེལ་བ་ལ་རག་ལས་པར་སྒྲུབ་པའི་རིགས་པ་རྣལ་མ་དངོས་རང་
ཡིན་པའི་ཕྱིར་ཏེ། རྣམ་བཤད་ལས། གཉིས་པ་ནི་རྣམ་འགྲེལ་མཛད་པས། ཞེས་པ་ནས། ཞེས་སོགས་

262ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
གསུངས་པའི་དགོངས་པ་ཅུང་ཟད་བཤད་ན། དེ་ལ་སྤྱིར་འབྲེལ་བ་གཏན་ལ་ཕབ་པ་ལས་ཞེས་སོགས་
གསུངས་པའི་ཕྱིར། གཉིས་པ་དོགས་པ་འགོད་ཚུལ་དང་ལན་གཉིས་ནི་སྤྱི་དོན་ལྟར་སྤྲོས་ན། ཚད་
སོགས་རིགས་ལམ་ལ་ལེགས་པར་སྦྱངས་པའི་འཕགས་ཡུལ་གྱི་གཞོན་ནུ་མ་ལེན་སོགས་གཞན་སྡེ་སྔ་
ཕྱི་མང་པོ་དང༌། དབུ་ཚད་སོགས་རིགས་ལམ་དུ་མར་སྦྱངས་པའི་ཕྱིས་ཀྱི་མདོ་སེམས་དུ་མ་དང་པཎ་
ཆེན་དབང་ཕྱུག་སྡེ་སོགས་ཅི་རིགས་ན་རེ། ཤེས་པར་བྱ་བ་འདི་ནི་ཆོས་ཅན། སྒྲ་མི་རྟག་པར་སྒྲུབ་པའི་
ཕྱི་རྒོལ་ཡང་དག་གི་རྒྱུད་ཀྱི་བྱས་པ་རྟག་སྟོང་དུ་རྟོགས་པའི་རྗེས་དཔག་གིས་རྟག་པའི་གསལ་བའི་དབྱེ་
བ་མཐའ་དག་བྱས་སྟོང་དུ་ངེས་པར་ཐལ། རྗེས་དཔག་དེས་དེ་ལྟར་ངེས་པ་དང་མ་ངེས་པ་གང་རུང་
ཞིག དེས་དེ་ལྟར་མ་ངེས་པ་མ་ཡིན་པའི་ཕྱིར། འདོད་ན། དེ་འདྲའི་རྗེས་དཔག་དེས་རྟག་པའི་ཁྱད་པར་
གྱི་དབྱེ་བ་མཐའ་དག་ལ་བྱས་པ་འཇུག་པར་འཛིན་པའི་སྒྲོ་འདོགས་ཆོད་པར་ཐལ་ལོ། །འདོད་པའི་
ཕྱིར༑ འདོད་ན། དེ་འདྲའི་རྗེས་དཔག་དེས་རྟག་པའི་གསལ་བའི་དབྱེ་བ་མཐའ་དག་ལ་བྱས་བས་སྟོང་
པས་ཁྱབ་པ་ངེས་པར་ཐལ། འདོད་བའི་ཕྱིར་ན་འདིར་མ་ཁྱབ། འདོད་ན བྱས་ན་མི་རྟག་པས་ཁྱབ་པ་
ངེས་པའི་རྗེས་དཔག་དེས་བྱས་པའི་གསལ་བའི་དབྱེ་བ་མཐའ་དག་ལ་རྟག་པས་སྟོང་བས་ཁྱབ་པ་ངེས་
དགོས་པར་ཐལ་ལོ། །འདོད་པའི་ཕྱིར། འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཀྱི་
ཚུལ་འཇལ་བའི་ཚད་མ་དེས་དེ་སྒྲུབ་ཀྱི་བསྒྲུབ་བྱ་གྲུབ་པར་ཐལ་ལོ། བྱས་པའི་གསལ་བའི་དབྱེ་བ་
མཇའ་དག་ལ་མི་རྟག་པས་ཁྱབ་པ་སྒྲའི་བྱས་པ་དང་ཚོགས་པ་གཞལ་བྱ་ཡིན་པའི་ཕྱིར། མ་ཁྱབ་ན་ཁྱབ་
པར་ཐལ། རྗེས་དཔག་དེས་བྱས་པའི་དབྱེ་བ་མཐའ་དག་ལ་སྒྲོ་འདོགས་བཅད་ཟིན་ཅིང་སྒྲ་ལ་བློ་ཁ་
ཕྱོགས་པའི་ཕྱིར། རྟགས་གཉིས་སོང་། རྟགས་དང་པོ་གྲུབ་སྟེ། རྟག་པ་བྱས་སྟོང་དུ་རྟོགས་པའི་རྗེས་
དཔག་གིས་སྒྲོ་འདོགས་གཅོད་ཚུལ་དེའི་ཕྱིར གཉིས་པ་གྲུབ་སྟེ། སྒྲའི་བྱས་པ་དང་ཚོགས་པ་གཞལ་
བའི་ཕྱིར། སྤྱི་དོན་ལས་རྟག་པ་བྱས་སྟོང་དུ་ངེས་པའི་ཚད་མ་དེས་རྟག་པའི་གསལ་བའི་དབྱེ་བ་མཐའ
དག་ལ་བྱས་པ་འཇུག་པར་འཛིན་པའི་སྒྲོ་འདོགས་ཆོད་ཀྱང་པ་པས་སྟོང་བས་ཁྱབ་པ་མ་ངེས་ལ་ཞེས་

ལེའུ་དང་པོའོ་མཐའ་དཔྱོད། 263
མཚན་གཞི་ལ་མཚན་ཉིད་ངེས་བྱེད།
དང་༑ རྣམ་ངེས་དར་ཊིཀ་གིས་ཀྱང་དེ་ལྟར་བཤད་པའི་ཕྱིར། བྱས་པ་ལ་ཁོ་ན་རེ། ཕྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཕྱི་རྒོལ་གྱི་རྒྱུད་ཀྱི་བྱས་ན་མི་རྟག་པས་ཁྱབ་བ་འཇལ་བའི་རྗེས་དཔག་ཚད་མ་དེས་
བྱས་བའི་གསལ་བའི་དབྱེ་བ་མཐའ་དག་ལ་རྟག་པ་འཇུག་པར་འཛིན་པའི་སྒྲོ་འདོགས་མ་ཆོད་པར་
ཐལ༑ དེའི་རྒྱུད་ཀྱི་རྗེས་དཔག་དེས་བྱས་པའི་གསལ་བའི་དབྱེ་བ་མཐའ་དག་ལ་རྟག་པ་འཇུག་གམ་སྙམ་
པའི་སྒྲོ་འདོགས་མ་ཆོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། ཕྱི་རྒོལ་དེའི་རྒྱུད་ལ་སྒྲ་རྟག་གམ་
སྙམ་པའི་སྒྲོ་འདོགས་ཡོད་པའི་ཕྱིར། དེར་ཐལ། ཕྱི་རྒོལ་དེའི་རྒྱུད་ལ་སྒྲ་རྟག་གམ་མི་རྟག་སྙམ་པའི་ཐེ་
ཚོམ་ཡོད་པ་གང་ཞིག་དེ་འདྲའི་ཐེ་ཚོམ་དེ་ཡང་སྒྲ་རྟག་གམ་སྙམ་པའི་སྒོ་ནས་སྐབས་འདིའི་ཚད་མས་
གཅད་བྱའི་སྒྲོ་འདོགས་སུ་བཞག་པའི་ཕྱིར། དང་པོ་གྲུབ་སྟེ། དེ་འདྲའི་ཕྱི་རྒོལ་ཡིན་པའི་ཕྱིར། གཉིས་
པ་གྲུབ་སྟེ། ཤཱཀྱའི་འགྲེལ་བཤད་ལས། རྗེས་སུ་དཔག་པར་བྱ་བ་འགའ་ཞིག་ལ། ཕྱིན་ཅི་ལོག་གི་ཤེས་
པ་མེད་དུ་ཟིན་ཀྱང་། འོན་ཀྱང་དེ་ལ་ཐེ་ཚོམ་ཡོད་པར་འགྱུར་ལ་ཐེ་ཚོམ་ཡང་གཉིས་ཀའི་ཆ་ལ་བརྟེན་པ་
ཡིན་པས། ཕྱོགས་ལ་དེར་འཁྲུལ་བ་ལ་རེག་པར་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། རྗེས་
དཔག་ནས། ཟིན་ཀྱང་ཡན་ཆད་ཀྱིས་གློ་བུར་བའི་རྟགས་ཅན་རྗེས་དཔག་ལྟ་བུ་འགའ་ཞིག་ལ་དེ་མ་ཡིན་
ལ་མཐའ་གཅིག་ཏུ་དེར་ཞེན་པའི་ལོག་ཞེན་གྱི་སྒྲོ་འདོགས་མེད་ཀྱང་ཞེས་བཤད་ཅིང་། འདིའི་བྱིན་ཅི་
ལོག་གི་ཤེས་པ་ནི་སྒྲོ་འདོགས་ཀྱི་མིང་ཡིན་ནོ། །འོན་ཀྱང་སོགས་ཀྱིས་ཕྱོགས་གཉིས་ལ་བརྟེན་པའི་ཐེ་
ཚོམ་ཡང་ལོག་པར་སྒྲོ་འདོགས་པའམ་ཞེན་པས་ལོག་ཞེན་ཡིན་ཞེས་བཤད་པའི་ཕྱིར་ཏེ་གཉིས་ཀའི་ཆ་
ལ་བརྟེན་པ་ཡིན་པས་ཕྱོགས་ལ་དེར་འཁྲུལ་བ་ཞེས་གསུངས་པའི་ཕྱིར། ཁྱབ་སྟེ། ཕྱོགས་སྒྲ་མི་རྟག་པ་
ལ་སྒྲ་རྟག་པ་དེར་འཁྲུལ་ཞེས་པའི་དོན་ཡིན་པར་ཤིན་ཏུ་གསལ་བའི་ཕྱིར། གཞན་ཡང་། ཐར་ལམ་
གསལ་བྱེད་དང་སྙིང་པོ་རྒྱན་གཉིས་མི་མཐུན་ཟེར་བ་དེ་ལ་འོ་ན། ཐར་ལམ་གསལ་བྱེད་ལས། རང་
འདྲེན་བྱེད་ཀྱི་ཚད་མ་སྔ་མས་སྒྲོ་འདོགས་བཅད་ཟིན་ནས་བྱེད་པ་མ་ཉམས་པའི་དོན་དེ་ཉིད་ལ་བསྣན་ནས་
སྒྲོ་འདོགས་གཅོད་པའི་ཤེས་པ་ཡིན་པའི་ཕྱིར་ཞེ་ན་ཁྱབ་པ་མེད་དེ་ཞེས་གསུངས་པ་འདིས་རྩོལ་སྒྲ་མི་

ལེའུ་དང་པོའོ་མཐའ་དཔྱོད 264 མཚན་གཞི་ལ་མཚན་ཉིད་ངེས་བྱེད།
རྟག་པར་རྟོགས་པའི་རྗེས་དཔག་གིས་རྩོལ་བྱུང་གི་སྒྲ་ལ་མི་རྟག་པས་མ་ཁྱབ་པར་འཛིན་པའི་སྒྲོ་འདོགས་
གསར་དུ་གཅོད་པར་མ་བསྟན་པར་ཐལ། ལུང་དེས་རྗེས་དཔག་དེའི་སྒྲོ་འདོགས་གསར་དུ་གཅོད་རྒྱུ་མེད་
པར་བསྟན་ལ། སྙིང་པོ་རྒྱན་ལས་རྗེས་དཔག་དེས་གསར་དུ་གཅོད་རྒྱུའི་སྒྲོ་འདོགས་ཡོད་པར་བཤད་
པས་མི་མཐུན་ཟེར་རིགས་པའི་ཕྱིར། རྟགས་དངོས། འཁོར་གསུམ། འདོད་ན། ལུང་དེས་དེ་སྒྲུབ་ཀྱི་
བསྒྲུབ་བྱ་འཇལ་བའི་རྗེས་དཔག་དེས་རང་འདྲེན་བྱེད་ཀྱི་ཚད་མ་སྔ་མས་རྩོལ་སྒྲ་ལ་སྒྲོ་འདོགས་བཅད་པ་
དེའི་སྟེང་དུ་བསྣན་ནས་གཅོད་རྒྱུའི་སྒྲོ་འདོགས་བཅད་པ་དེ་བཞག་རྒྱུ་མེད་པར་ཐལ། འདོད་པའི་
ཕྱིར༑ འདོད་ན། རྩོལ་སྒྲ་མི་རྟག་པར་རྟོགས་པའི་རྗེས་དཔག་ལ་སྒྲའི་སྟེང་དུ་གསར་དུ་སྒྲོ་འདོགས་
གཅོད་རྒྱུ་མེད་པར་ཐལ། འདོད་པའི་ཕྱིར། འདོད་ན། རྩོལ་སྒྲ་མི་རྟག་པར་རྟོགས་པའི་རྗེས་དཔག་དང་
དེ་འདྲེན་བྱེད་ཀྱི་དེ་སྒྲུབ་ཀྱི་ཚུལ་འཇལ་བའི་རྗེས་དཔག་ཚད་མ་གཉིས་ཡུལ་ལ་ཚད་མའི་སྒོ་ནས་སེལ་
བས་འཇུག་པ་མ་ཡིན་པར་ཐལ། དེ་འདྲའི་རྗེས་དཔག་ལ་རང་འདྲེན་བྱེད་ཀྱི་ཚད་མ་སྔ་མས་མ་བཅད་
པའི་གསར་དུ་གཅོད་རྒྱུའི་སྒྲོ་འདོགས་མེད་པའི་ཕྱིར། འཁོར་གསུམ། འདོད་མི་ནུས་ཤིང༌། ཁྱབ་པ་
གྲུབ་པ་གཉིས་ཀ་ཡིན་པར་ཐལ། སེལ་བའི་སྒོ་ནས་ཡུལ་ལ་འཇུག་པའི་ཚད་མ་སྔ་ཕྱི་ལ་གཅོད་རྒྱུའི་སྒྲོ་
འདོགས་སོ་སོར་མེད་ན་ཚད་མ་དེ་དོན་མེད་དུ་གྱུར་པ་རིགས་པའི་དབང་ཕྱུག་ཡབ་སྲས་ཀྱི་དགོངས་པ་
ཡིན་པའི་ཕྱིར། ལེའུ་འདི་ཉིད་ལས། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ།
ཚད་མ་གཞན་གྱིས་བརྟག་བྱ་གང་། །སོགས་ཀྱི་མཚམས་སྦྱར་བའི་རང་འགྲེལ་ལས། སྒྲ་དང་རྟགས་
དག་གིས་རྣམ་པར་གཅད་པ་རྟོགས་པར་བྱེད་ཀྱི་སྒྲུབ་པའི་ངོ་བོའི་རང་གི་ངོ་བོ་ཁོ་ན་མ་ཡིན་ནོ། །ཞེས་བྱ་
བ་ཇི་ལྟར་ཤེས་ཤེ་ན། ཚད་མ་གཞན་དང་སྒྲ་གཞན་འཇུག་པའི་ཕྱིར་ཏེ། ཞེས་དང༌། འདིའི་འགྲེལ་
བཤད་དུ་ཤཱཀྱས། གང་གི་ཚེ་ཆོས་གཞན་སྒྲོ་འདོགས་པ་རྣམ་པར་བཅད་པའི་ཕྱིར། ཚད་མ་གཞན་དང་
སྒྲ་གཞན་འཇུག་བ་དེའི་ཚེ་ནི་ཚད་མ་གཅིག་གིས་སྒྲོ་འདོགས་པ་གང་ཞིག་བསལ་བར་མ་བྱས་པ་དེ་
བསལ་བའི་ཕྱིར། ཚད་མ་གཞན་དང་སྒྲ་གཞན་འཇུག་པར་འགྱུར་རོ་ཞེས་གསུངས་པའི་ཕྱིར། ཁྱབ་

ལེའུ་དང་བོའོ་མཐའ་དཔྱོད། 23.3 265
མཚན་གཞི་ལ་མཚན་ཉིད་ངེས་བྱེད
སྟེ༑ འདིས་རྗེས་དཔག་སོ་སོའི་སྒྲོ་འདོགས་གཅོད་རྒྱུ་སོ་སོར་བཤད་ནས། དེ་ལྟར་སོ་སོར་གཅོད་པ་དེ་
སེལ་འཇུག་གི་ཚད་མ་སོ་སོའི་རྣམ་བཅད་ཀྱི་འ པར་དེའི་རྗེས་སུ་བཤད་པའི་ཕྱིར འགྲེལ་
བཤད་དེ་ཉིད་ལས། དེ་བས་ན་ཚད་མ་གཞན་དང་སྒྲ་གཞན་འཇུག་པའི་ཕྱིར། སྒྲ་དང་རྟགས་དག་གིས་
རྣམ་པར་གཅད་པར་རྟོགས་པར་བྱེད་དོ། །ཞེས་གསུངས་པའི་ཕྱིར། བྱས་པ་ལ། ཚིག་ལ་དཔྱོད་ནུས་པ་
ཁ་ཅིག་ན་རེ། འོ་ན་རང་འགྲེལ་ལས། དེའི་རྣམ་པར་སྒྲོ་འདོགས་པ་དང་། ཐེ་ཚོམ་དང་བྲལ་བ་ཞེས་
གསུངས་པས་སྒྲོ་འདོགས་དང་ཐེ་ཚོམ་སོ་སོར་བཤད་བ་མི་འཐད་པར་ཐལ། ཁྱོད་ཀྱིས་ཐེ་ཚོམ་ལ་ཡང་
སྒྲོ་འདོགས་གཅིག་བཤད་པའི་ཕྱིར་ན་མ་ཁྱབ་སྟེ། སོ་སོར་བཤད་ན་འགལ་བས་ཁྱབ་པ་རིགས་པའི་
དབང་ཕྱུག་གཉིས་ཀྱིས་ཀྱང་སྒྲུབ་མི་ཐུབ་པའི་ཕྱིར། ཤིན་ཏུ་གོ་སླ། འོ་ན། ཁྱོད་རང་ལ་སྒྲ་ལ་རྟག་པའི་
རྣམ་པར་སྒྲོ་འདོགས་ན་ཐེ་ཚོམ་མ་ཡིན་པས་ཁྱབ་པར་ཐལ། རང་འགྲེལ་གྱིས་སྒྲོ་འདོགས་དང་ཐེ་ཚོམ་
འགལ་བར་བཤད་པའི་ཕྱིར། རྟགས་ཁས། འདོད་ན། ཕལ་ཆེར་སྒྲ་རྟག་གམ་སྙམ་པའི་དོན་མི་འགྱུར་
གྱི་ཐེ་ཚོམ་དང་རིག་བྱེད་པའི་རྒྱུད་ཀྱི་སྒྲ་ནམ་མཁའི་ཡོན་ཏན་ཡིན་པས་ན་སྒྲ་འདི་རྟག་གམ་སྙམ་པའི་དོན་
མི་འགྱུར་ཤས་ཆེ་བའི་ཐེ་ཚོམ་གཉིས་རེ་རེ་ནས་ཆོས་ཅན། སྒྲ་རྟག་པར་མི་འཛིན་པར་ཐལ། སྒྲ་རྟག་
པར་སྒྲོ་མི་འདོགས་པའི་ཕྱིར། མ་གྲུབ་ན། དེ་གཉིས་ཆོས་ཅན། ཐེ་ཚོམ་མ་ཡིན་པར་ཐལ་ལོ། །སྒྲ་རྟག་
པར་སྒྲོ་འདོགས་པའི་རྟོག་པ་ཡིན་པའི་ཕྱིར། ཁྱབ་པ་ཁས། འཁོར་གསུམ། འདོད་མི་ནུས་ཤིང་། ཁྱབ་
པ་གྲུབ་པ་གཉིས་ཀར་ཐལ། སྒྲ་རྟག་པའི་རྣམ་པར་སྒྲོ་འདོགས་པ་དང་། ཐེ་ཚོམ་གཉིས་ཀ་བྱེད་པའི་བློ་
ཡིན་བའི་ཕྱིར། དེར་ཐལ། ཡུལ་དེར་མཐའ་གཅིག་ཏུ་སྒྲོ་འདོགས་པ་དང་ཐེ་ཚོམ་པ་གཉིས་ཀ་བྱེད་པའི་
བློ་གཅིག་ཡོད་པའི་ཕྱིར། རྣམ་འགྲེལ་ལེའུ་འདི་ཉིད་ལས། གལ་ཏེ་འཁྲུལ་བའི་རྒྱུ་མཚན་གྱིས། །ཡོན་
ཏན་གཞན་སྦྱོར་མི་བྱེད་ན། །ཞེས་གསུངས་པའི་དགོངས་པ་ཡིན་པའི་ཕྱིར། པཎ་ཆེན་ཆོས་མཆོག་གི་
འཐད་ལྡན་ཆེ་བ་ལས། ཐེ་ཚོམ་ནི་དེའི་བྱ་བ་དང་འགལ་བ་མ་ཡིན་གྱི། འོན་ཀྱང་སྒྲོ་འདོགས་པ་ཡིན་
ནོ༑ ༑རྣམ་འགྲེལ་ལས། གལ་ཏེ་འཁྲུལ་བའི་རྒྱུ་མཚན་གྱིས། །ཡོན་ཏན་གཞན་སྦྱོར་མི་བྱེད་ན། །ཞེས་

266ལེའུ་དང་པོའོ་མཐའ་དཔྱོད། ... མཚན་གཞི་ལ་མཚན་ཉིད་ངེས་བྱེད
གང་བཤད་པ་ཡིན་ནོ། །ཞེས་གསུངས་པའི་ཕྱིར། གཞན་ཡང་། ཐེ་ཚོམ་གྱི་སྒོ་ནས་སྒྲ་མི་རྟག་གོ་ཞེས་
ཆ་གཅིག་ཏུ་བཟུང་བཤས་ཆེ་ཡང་ཐེ་ཚོམ་པའི་བློ་གཅིག་མེད་པར་ཐལ། དེ་ལ་སྒྲོ་འདོགས་ན་ཐེ་ཚོམ་མ་
ཡིན་པས་ཁྱབ་པའི་ཕྱིར། རྟགས་ཁས། འདོད་མི་ནུས་ཏེ། དེ་འདྲའི་དོན་འགྱུར་གྱི་ཐེ་ཚོམ་ཞིག་ཡོད་
པའི་ཕྱིར། དེར་ཐལ། དོན་དུ་འགྱུར་མི་འགྱུར་གྱི་ཐེ་ཚོམ་ལ་རིམ་པ་དུ་མ་ཡོད་པར་ལུང་རིགས་
དང་༑ མྱོང་བ་ལ་བལྟས་ན་ཤིན་ཏུ་གསལ་བའི་ཕྱིར། དེས་ན་འཐད་ལྡན་ཆེ་བ་ལས། གཞན་ལས་ནི་ཆ་
གཅིག་ཏུ་བཟུང་ཡང་ཐེ་ཚོམ་གྱི་རྒྱུ་མ་ལོག་པས་ཐེ་ཚོམ་ཉིད་ཡིན་ནོ། །ཞེས་གསུངས་པའི་ཕྱིར། ཁྱབ་
སྟེ༑ གཞན་ལས་ནི་ཞེས་པས་གང་ཟག་གཞན་ལས་ཞེས་བཤད། ཆ་གཅིག་ཏུ་བཟུང་ཡང་ཞེས་པས་སྒྲ་
མི་རྟག་པ་ལྟ་བུའི་ཆ་གཅིག་ཏུ་དེའོ་ཞེས་བཟུང་ཡང་ཞེས་བཤད་ནས་ལྷག་མས་དོན་འགྱུར་གྱི་ཐེ་ཚོམ་བྱེད་
ཚུལ་ཞིག་ཀྱང་བཤད་པའི་ཕྱིར། དེའི་དོན་ཡོད་པའི་ཕྱིར། འདིའི་སྒྲ་སྤྱིའི་བློ་གཞན་འགའ་ཞིག་ཀྱང་
བཤད་དོ། །འདིའི་ཐད་དུ་བོད་དག་གིས་ཆོས་མཆོག་ལ་ཕྱོགས་སྔའི་ནམ་མ་ལངས་པའི་དགག་སྒྲབ་ཀྱི་
ཉི་མ་འབྱིན་པར་རྩོལ་བ་མང་དུ་བྱས་སྣང་ངོ༌། །གཞན་ཡང༌། སྒྲ་མི་རྟག་པར་རྟོགས་པའི་རྗེས་དཔག་
གིས་སྒྲོ་འདོགས་གང་ཡང་གསར་དུ་མ་བཅད་པར་འདོད་པ་ཤིན་ཏུ་མི་འཐད་པར་ཐལ། རྗེས་དཔག་ཚད་
མ་སྔ་མས་མ་བཅད་པར་དེས་གཅོད་དགོས་པའི་སྒྲོ་འདོགས་ཡོད་པར་རྗེ་རིན་པོ་ཆེ་ཡབ་སྲས་བཞི་ཀ་
བཞེད་པའི་ཕྱིར། དེར་ཐལ། བྱས་རྟགས་ཀྱིས་དེ་སྒྲུབ་གྱི་བྱི་རྒོལ་དབང་རྣོན་འགའ་ཞིག་རེ་ཙམ་མ་ཡིན་
བ་དེ་སྒྲུབ་ཀྱི་ཕྱི་རྒོལ་རྣོ་འབྲིང་རྟུལ་གསུམ་ཕལ་ཆེར་གྱིས་ཚུལ་འཇལ་བའི་ཚད་མས་སྒྲའི་སྟེང་དུ་རྟག་
འཛིན་གྱི་སྒྲོ་འདོགས་རྫོགས་པར་མ་བཅད་ཀྱང་སྒྲ་མི་རྟག་པར་རྟོགས་པའི་རྗེས་དབག་གིས་དེ་ལྟར་བཅད་
པའི་ཁྱད་པར་འཐད་པའི་ཕྱིར། རྩ་ཤེའི་ཊི ཀ་ཆེན་ལས། འདི་དཔེར་བརྗོད་ན་སྒྲ་མི་རྟག་པར་སྒྲུབ་པའི་
ཚུལ་གསུམ་ངེས་པའི་ཚད་
དུ་ཚད་མ་གཞན་བརྒྱུད་པ་ལ་མི་ལྟོས་པར་དེ་ཡི་མཐུ་ལ་
བརྟེན་ནས་སྒྲ་རྟག་འཛིན་གྱི་སྒྲོ་འདོགས་དང་འཛིན་སྟངས་དངོས་སུ་འགལ་བའི་བློ་བསྐྱེད་ནུས་ཀྱང་། སྒྲ་
མི་རྟག་པ་ཚད་མ་སྔ་མའི་ཤུགས་ལ་གྲུབ་པ་དང་། སྒྲ་རྟག་འཛིན་གྱི་སྒྲོ་འདོགས་ཚད་མ་སྔ་མས་བཅད་པ་

ལེའུ་དང་པོའོ་མཐའ་དཔྱོད། ... 267
མཚན་གཞི་ལ་མཚན་ཉིད་ངེས་བྱེད།
མ་ཡིན་པ་བཞིན་ནོ། །ཞེས་གསུངས་པའི་ཕྱིར། ཁྱབ་སྟེ། ནུས་ཀྱང་ཡན་ཆད་ཀྱིས་ཚུལ་གསུམ་ངེས་
པའི་ཚད་མའི་དངོས་ཀྱི་བྱེད་པ་བསྟན། ལྷག་མས་དེ་སྒྲུབ་ཀྱི་རྟགས་ཅན་རྗེས་དཔག་གིས་སྒྲོ་འདོགས་
དངོས་སུ་གཅོད་པ་དང་བསྒྲུབ་བྱ་དངོས་སུ་འཇལ་ཡང་། ཚད་མ་སྔ་མ་ཚུལ་གསུམ་ངེས་པའི་ཚད་མས་
དེ་དངོས་སུ་མི་བྱེད་པར་བཤད་པའི་ཕྱིར་དང༌། སྒྲ་མི་རྟག་པ་ཚད་མ་སྔ་མས་ཞེས་སྒྲ་མི་རྟག་པ་བཀར་
བས་ནི་སྒྲའི་སྟེང་དུ་སྒྲ་རྟག་འཛིན་གྱི་སྒྲོ་འདོགས་རྫོགས་པར་ཚད་མ་སྔ་མ་ཚུལ་གསུམ་ངེས་པའི་ཚད་
མས་མ་བཅད་པར་བཤད་ཀྱང༌། ཚད་མ་དེས་བྱས་སྟེང་དུ་སྒྲ་རྟག་འཛིན་གྱི་སྒྲོ་འདོགས་མ་བཅད་པར་
བཤད་མི་དགོས་པའི་ཕྱིར། དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་འཇལ་བའི་
ཚད་མས་བྱས་པའི་སྟེང་དུ་སྒྲའི་རྟག་པ་ཁེགས་ཀྱང་སྒྲ་ཁྱད་གཞིར་བྱས་ནས་རྟག་པ་མ་ཁེགས་པ་ཤིན་ཏུ་
འཐད་པའི་ཕྱིར། དེར་ཐལ། ཕྱི་རྒོལ་དེས་རྟགས་དང་དཔེ་གཉིས་ཀྱི་སྟེང་དུ་ཁྱབ་པ་སོ་སོར་ཐོག་མར་
ངེས་ཀྱང་ཤེས་འདོད་ཆོས་ཅན་གྱི་སྟེང་དུ་མ་ངེས་པར་མཁས་པ་ཀུན་གྱིས་འདོད་པའི་ཕྱིར། དེ་བས་ན་
རྣམ་བཤད་ལས ། རྗེས་ཁྱབ་ངེས་པའི་ཚད་མ་དེས་ཁྱད་གཞི་བྱས་པའི་སྟེང་དུ་སྒྲའི་རྟག་པས་སྟོང་པར་
གྲུབ་ཀྱང༌། སྒྲ་ཁྱད་གཞིར་བཟུང་བ་ལ་རྟག་པ་མ་ཁེགས་པའི་ཕྱིར་རོ། །ཞེས་དང༌། སྙིང་པོ་རྒྱན་
ལས། དེ་ལྟ་ན་བྱས་ན་མི་རྟག་པས་ཁྱབ་པ་ངེས་པའི་ཚད་མ་དེས་སྒྲ་བྱས་ན་སྒྲ་མི་རྟག་པས་མ་ཁྱབ་པར་
འཛིན་པའི་སྒྲོ་འདོགས་གཅོད་དགོས་པས་རྟགས་དེ་ལ་བརྟེན་པའི་རྗེས་དཔག་གིས་སྒྲོ་འདོགས་གསར་དུ་
མི་གཅོད་པར་འགྱུར་རོ། །ཞེས་དང༌། རིགས་རྒྱན་ལས། རྟག་པ་བྱས་སྟོང་དུ་ངེས་པའི་ཚད་མ་དེས་
རྟག་པའི་གསལ་བའི་དབྱེ་བ་མཐའ་དག་ལ་བྱས་པ་འཇུག་པར་འཛིན་པའི་སྒྲོ་འདོགས་ཆོད་ཀྱང་བྱས་བས་
སྟོང་པས་ཁྱབ་པ་མ་ངེས་ལ་ཞེས་གསུངས་པ་བཞིན་རྣམ་ངེས་དར་ཊིཀ་དང་། སྡེ་བདུན་རྒྱན་ལསརྟག་
པ་བྱས་སྟོང་དུ་འཇལ་བའི་ཚད་མ་དེ་ཉིད་ཀྱིས་རྟག་པའི་གསལ་བའི་དབྱེ་བ་མཐའ་དག་ལ་བྱས་པ་མི་སྲིད་
པར་མ་ངེས་ཀྱང་འཇུག་པར་འཛིན་པའི་སྒྲོ་འདོགས་བཅད་ཅིང༌། ཞེས་གསུངས་པའི་ཕྱིར། ཁྱབ་
སྟེ༑ འདི་དག་གིས་ཀྱང་རྩོད་གཞིའི་སྟེང་དུ་མ་བཅད་པའི་ཕྱོགས་བཟུང་བའི་ཕྱིར། གཞན་ཡང༌། བྱས་

268ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་ཆོས་ཅན། རང་འདྲེན་བྱེད་ཚད་མ་སྔ་མ་སྒྲ་མི་རྟག་
པར་སྒྲུབ་པའི་ཚུལ་གསུམ་ངེས་པའི་ཚད་མས་མ་བཅད་པའི་སྒྲོ་འདོགས་གསར་གཅོད་ཀྱི་ངེས་པ་ཡིན་
པར་ཐལ། ཁྱོད་མྱོང་སྟོབས་དང་རྟགས་གཉིས་ཀྱི་ནང་ནས་བྱས་རྟགས་ལ་བརྟེན་ནས་སྒྲ་མི་རྟག་པར་
ངེས་པའི་རྗེས་དཔག་ཡིན་པའི་ཕྱིར། རྟགས་སླ། ཁྱབ་པར་ཐལ། མྱོང་སྟོབས་དང་རྟགས་གཉིས་ཀྱི་ནང་
ན་ཅི་ལོག་ནས་རྟགས་ཁོ་ན་ལ་བརྟེན་ནས་བསྒྲུབ་བྱ་རྟོགས་དགོས་ཀྱི་བློ་ཡིན་ན་དེ་སྒྲུབ་ཀྱི་བསྒྲུབ་བྱ་ལ་ཕྱིན་ཅི་
གི་སྒྲོ་འདོགས་དང་ཐེ་ཚོམ་གང་རུང་གཅོད་རྒྱུ་ཡོད་པས་ཁྱབ་པའི་ཕྱིར། དེར་ཐལ། དེ་གང་ཡང་བློ་དེས་
གཅོད་མི་དགོས་ན་བློ་དེ་སྐྱེད་པའི་རྟགས་འགོད་པ་དང་ཁྱབ་པ་དྲན་པ་འབད་པ་མི་བྱེད་དགོས་པ་ལས་དེ་
དག་བྱེད་དགོས་པ་དེའི་ཕྱིར། རང་འགྲེལ་ལས། དེའི་རྣམ་པར་སྒྲོ་འདོགགས་པ་དང་། ཐེ་ཚོམ་དང་བྲལ་
བ་ནི༑ དེ་རྟོགས་པར་བྱ་བ་ལ་རྟགས་ཀྱི་རྗེས་སུ་འབྲང་བར་ཡང་མི་བྱེད། དེའི་རྗེས་སུ་འགྲོ་བ་དང་ལྡོག་
པ་དག་ལ་གུས་པར་ཡང་མི་བྱེད་དོ། །ཞེས་དང་། དེའི་འགྲེལ་བཤད་དུ་ཤཱཀྱས། རྟགས་ཁོ་ནས་རྗེས་སུ་
དཔག་པར་བྱ་བ་རྟོགས་པར་བྱེད་པ་ནི་རྗེས་སུ་དབག་པར་བྱ་བ་དེ་ལ་གདོན་མི་ཟ་བར་ཕྱིན་ཅི་ལོག་
དང་༑ ཐེ་ཚོམ་དག་དང་ལྡན་པར་འགྱུར་ཏེ། ཞེས་གསུངས་པའི་ཕྱིར་དང༌། རྗེས་སུ་དཔག་པར་བྱ་བ་ནི་
བསྒྲུབ་བྱའི་མིང་ཡིན་ལ་དེ་འདྲའི་བསྒྲུབ་བྱ་ལ་གདོན་མི་ཟ་བར་ཏེ་ངེས་པར་སྒྲོ་འདོགས་དང་ཐེ་ཚོམ་
གཅོད་རྒྱུ་དགོས་པར་བཤད་པའི་ཕྱིར།དེར་ཐལ། རྟགས་ལ་བརྟེན་ནས་བསྒྲུབ་བྱ་ངེས་པའི་རྗེས་དཔག་
གི་གཅད་བྱ་སྒྲོ་འདོགས་ཡོད་པས་ཁྱབ་ཅེས་བཤད་པའི་ཕྱིར། འགྲེལ་བཤད་དེ་ཉིད་ལས། དེ་ལྟ་བས་ན་
རྟོགས་པར་བྱེད་པ་པོ་ཞེས་པ་ནས། དེ་བས་ན་ཐམས་ཅད་ལ་སྒྲོ་འདོགས་པ་རྣམ་པར་གཅོད་པར་བྱེད་
དོ༑ ༑ཞེས་གསུངས་པའི་ཕྱིར། འདིས་ནི་གཞན་སྡེ་འགའ་ཞིག་གིས་གློ་བུར་བའི་རྗེས་དཔག་ལ་སྒྲོ་
འདོགས་གཅོད་རྒྱུ་མེད་པར་འདོད་པ་བཀག་པ་ཡིན་པས་ལུགས་ངན་དེ་རང་ལུགས་མ་བྱེད་ཅིག གཞན་
ཡང་བྱས་རྟགས་ཀྱིས་སྒྲ་མི་རྟག་ངེས་པའི་རྗེས་དཔག་གིས་གསར་དུ་གཅོད་རྒྱུའི་སྒྲོ་འདོགས་པའི་ཐེ་ཚོམ་
ཡོད་པར་ཐལ། དེ་སྒྲུབ་ཀྱི་ཕྱི་རྒོལ་རྒྱུད་ལ་སྔར་སྒྲ་རྟག་འཛིན་གྱི་སྒྲོ་འདོགས་དང་ཐེ་ཚོམ་གཉིས་ཡོད་པ་

ལེའུ་དང་པོའོ་མཐའ་དཔྱོད། =.3% 269
མཚན་གཞི་ལ་མཚན་ཉིད་ངེས་བྱེད།
གང་ཞིག དེ་སྒྲུབ་ཀྱི་བསྒྲུབ་བྱ་ངེས་པའི་རྗེས་དཔག་དེ་མ་སྐྱེས་བར་དུ་དེ་སྒྲུབ་ཀྱི་བྱས་རྟགས་ཀྱི་ཚུལ་
གསུམ་འཇལ་བའི་ཚད་མ་གང་གིས་ཀྱང་དེ་སྒྲུབ་ཀྱི་བསྒྲུབ་བྱ་མ་རྟོགས་པའི་ཕྱིར། མ་ཁྱབ་ན་ཁྱབ་པར་
ཐལ། བསྒྲུབ་བྱ་དེ་ལ་ཐེ་ཚོམ་སྔར་ཡོད་པ་དེ་དེ་སྒྲུབ་ཀྱི་བསྒྲུབ་བྱ་ངེས་པའི་རྗེས་དཔག་མ་སྐྱེས་བར་དུ་ཐེ་
ཚོམ་དེ་མ་ལོག་པར་ཡོད་པའི་ཕྱིར། ཚད་ཆེན་ཉེར་དགུ་པ་ལས། ཇི་སྲིད་ངེས་པ་མ་སྐྱེས་པ། །དེ་སྲིད་
ཁོ་ན་ཐེ་ཚོམ་ཡོད། །ཅེས་དང་། འདི་ཉིད་ལས་ཀྱང་། འདི་ཡུལ་སུན་ཕྱུང་མེད་པར་ནི། །དེ་སྤོང་བར་ནི་
ནུས་མ་ཡིན། །ཞེས་དང༌། འདོད་དང་སྡང་སོགས་སྤངས་པ་ནི། །དེ་དག་ཡུལ་ལ་མ་མཐོང་བས།
ཡིན་གྱི་ཕྱི་ཚུལ་དག་གིས་མིན། །ཞེས་གསུངས་པ་འདི་དང་མཐུན་པར་ལམ་རིམ་ལས་ཀྱང་དེ་ལྟ་ཡིན་
ནའང་ཡོད་པར་འཛིན་པའི་སྒྲོ་འདོགས་སྐྱེ་བས་དགག་དགོས་ལ་འགོག་པ་ཡང་བུམ་པ་ཐོ་བས་བཤིག་པ་
ལྟ་བུ་མིན་གྱི་མེད་པ་ལ་མེད་པར་ཤེས་པའི་ངེས་ཤེས་བསྐྱེད་པ་སྟེ་ཞེས་སོགས་གསལ་བར་གསུངས་པའི་
ཕྱིར། དེས་ན་འདི་འདྲའི་ལུང་རིགས་དུ་མ་ལ་བརྟེན་ནས་དེ་སྒྲིབ་ཀྱི་ཁྱབ་སོགས་གསུམ་ངེས་པའི་ཚང་
མའི་བྱེད་པས་དེ་སྒྲུབ་གྱི་བསྒྲུབ་བྱ་ལ་སྒྲོ་འདོགས་གཅོད་ནུས་ཤིང་བསྒྲུབ་བྱ་རྟོགས་ནུས་ཀྱང་། དེ་སྒྲུབ་
ཀྱི་ཚུལ་གསུམ་འཇལ་བའི་ཚད་མས་སྒྲོ་འདོགས་དེ་མ་བཅད་པ་དང་བསྒྲུབ་བྱ་ངེས་པའི་ཁྱད་པར་འཐད་
པར་ཐལ། དེ་ལྟར་དུ་རིགས་པའི་དབང་ཕྱུག་རྣམས་དང་། རྒྱལ་བ་གཉིས་པའི་བཞེད་པ་འཁྲུལ་བྲལ་
ཡིན་པའི་ཕྱིར། འདི་ཉིད་བཞི་པ་ལས། སྒྲ་ནི་བྱས་ཡིན་འདི་འདྲ་ཀུན། །མི་རྟག་ཅེས་ནི་བརྗོད་པས་
ཀྱང༌༑ ༑དོན་གྱིས་དེ་ནི་འཇིག་བློར་འགྱུར། །ཞེས་དང༌། དེའི་དོན་བཤད་པ་ནི། རྩ་ཤེའི་ཊི ཀ་ཆེན་
ལས༑ ཞེས་དོན་གྱིས་ཏེ་ཤུབ།ས་ཀྱིས་ཞེས་བཤད་ཀྱང་ཤུགས་རྟོགས་མ་ཡིན་པ་དང་འདྲའོ་ཞེས་དང་། དེ་
དང་མཐུན་པར་རྩོད་དུས་ཀྱི་ཀུན་མཁྱེན་ཤནྟི་བས་ཀྱང༌། ཚུལ་གསུམ་རྟོགས་པའི་ཤུགས་ཀྱིས་རྗེས་སུ་
དཔག་པར་བྱ་བ་རྟོགས་ཏེ། དེ་བསྐྱེད་པའི་ནུས་པ་ཉིད་ལ་ཤུགས་ཞེས་བཤད་དོ། །ཞེས་གསུངས་པའི་
ཕྱིར༑ དེས་ན་ཤུགས་བྱས་པ་ཀུན་དངོས་ཤུགས་ཀྱི་ཤུགས་ལ་གོ་བར་མ་བྱེད་ཅིག བྱས་པ་ལ་ཁོ་ན་
རེ། དེ་སྒྲུབ་ཀྱི་ཚུལ་གསུམ་འཇལ་བའི་ཚད་མ་དེས་དེ་སྒྲུབ་ཀྱི་བསྒྲུབ་བྱ་ལ་རྟག་འཛིན་གྱི་སྒྲོ་འདོགས་

ལེའུ་དང་པོའོ་མཐའ་དཔྱོད། 270 མཚན་གཞི་ལ་མཚན་ཉིད་ངེས་བྱེད།
གཅོད་མི་ནུས་པར་ཐལ། དེ་སྒྲུབ་ཀྱི་བསྒྲུབ་བྱ་ལ་རྟག་འཛིན་གྱི་སྒྲོ་འདོགས་དངོས་སུ་གཅོད་པ་ལ་དེ་སྒྲུབ་
ཀྱི་བསྒྲུབ་བྱ་རྟག་འཛིན་གྱི་ཞེན་ཡུལ་མེད་པར་དངོས་སུ་རྟོགས་དགོས་པའི་ཕྱིར་ན་མ་ཁྱབ། འདོད་
ན༑ མི་འཐད་པར་ཐལ། དེ་སྒྲུབ་ཀྱི་ཚུལ་གསུམ་ངེས་པའི་ཚད་མ་སྐྱེས་པ་ན་བར་དུ་ཚད་མ་གཞན་བརྒྱུད་
མི་དགོས་པར་དེ་སྒྲུབ་ཀྱི་བསྒྲུབ་བྱ་རྟག་འཛིན་དངོས་སུ་སུན་འབྱིན་པའི་བློ་བསྐྱེད་པས་ན་དེས་དེ་གཅོད་
ནུས་ཞེས་འཇོག་པར་དབུ་སེམས་ཀྱི་མཁས་དབང་རྣམས་བཞེད་པའི་ཕྱིར། དེར་ཐལ། གང་ཟག་རང་སྐྱ་
ཐུབ་པའི་རྫས་སུ་མེད་པར་རྟོགས་པའི་བློ་དེས་གང་ཟག་གི་གདགས་གཞི་རྣ་བ་རང་སྐྱ་ཐུབ་པའི་རྫས་སུ་
མེད་དོ། །ཞེས་མི་འཛིན་ཀྱང་རྣ་བ་དེར་འཛིན་གྱི་སྒྲོ་འདོགས་གཅོད་ནུས་པའི་ཕྱིར། དཔེར་ན་མོ་གཤམ་
གྱི་བུ་མེད་པར་ངེས་པའི་བློ་དེས་དེའི་རྣ་བ་མེད་དོ་སྙམ་དུ་མི་འཛིན་ཀྱང་དེའི་རྣ་བ་ཡོད་འཛིན་གྱི་སྒོ་
འདོགས་གཅོད་ནུས་པ་བཞིན་ཡིན་པའི་ཕྱིར། རྩ་ཤེ་ལས། བདག་ཉིད་ཡོད་པ་མ་ཡིན་ན། །བདག་གི་
ཡོད་པར་ག་ལ་འགྱུར། །ཞེས་དང༌། བུདྡྷ་པཱ་ལི་ཏ་ལས། བདག་དེ་ཡང་མེད་དེ་དེ་མེད་ན་དེའི་འདི་ཡིན་
ནོ༑ ༑ཞེས་བྱ་བ་ཇི་ལྟར་འཐད་པར་འགྱུར། ཞེས་དང༌། ལམ་རིམ་ལས། དཔེར་ན་མོ་གཤམ་གྱི་བུ་མི་
སྲིད་པར་ངེས་པ་ན་བློ་དེས་དེའི་རྣ་བ་ལ་སོགས་པ་མེད་དོ་སྙམ་དུ་མི་འཛིན་ཡང་དེའི་རྣ་བ་ཡོད་པར་འཛིན་
པའི་སྒྲོ་འདོགས་གཅོད་ནུས་པ་ལྟར། བདག་དེ་ཁོ་ནར་མེད་པར་དེས་ན་དེའི་མིག་ལ་སོགས་པ་དེ་ཁོ་ནར་
ཡོད་པར་འཛིན་པ་ལྡོག་པར་འགྱུར་བའི་ཕྱིར་རོ། །ཞེས་དང༌། སྡེ་བདུན་རྒྱན་ལས། འཇུག་པར་འཛིན་
པའི་སྒྲོ་འདོགས་བཅད་ཅིང་ཕྱིས་རྟག་པའི་ཁྱད་པར་ལ་བློ་ཁ་ཕྱོགས་པ་ཙམ་གྱིས་ཚད་མ་གཞན་ལ་ལྟོས་
མེད་དུ་དེ་ཉིད་བྱས་པས་སྟོང་པའི་ངེས་པ་འདྲེན་པ་ཡིན་ནོ། །ཞེས་གསུངས་པའི་ཕྱིར། བྱས་པ་ལ་ཁོ་ན་
རེ། འོ་ན། དེ་སྒྲུབ་ཀྱི་ཚུལ་གསུམ་ངེས་པའི་བློ་ངེས་པར་དུ་བློ་གཞན་མ་བརྒྱུད་པར་སྒྲོ་འདོགས་དང་
འཛིན་སྟངས་དངོས་སུ་འགལ་བའི་ཚད་མ་སྐྱེ་ནུས་པར་ཐལ། ཚུལ་གསུམ་ངེས་པའི་བློ་དེས་ཚད་མ་
གཞན་མ་བརྒྱུད་པར་དེ་ལྟར་འདྲེན་ནུས་པའི་ཕྱིར་ན་མ་ཁྱབ། འདོད་མི་ནུས་པར་ཐལ། དེ་གཉིས་ཀྱི་བར་
རྟགས་འཛིན་དྲན་པས་ཆོད་པའི་ཕྱིར། མདོའི་རང་འགྲེལ་ལས། རྟགས་ཤེས་པ་ནི་རྗེས་དཔག་གི་དངོས་

271ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད།
ཀྱི་རྒྱུ་མ་ཡིན་ཏེ། དྲན་པས་བར་དུ་ཆོད་བའི་ཕྱིར། ཞེས་གསུངས་པའི་ཕྱིར། ཁྱབ་སྟེ། འདིའི་རྟགས་
ཤེས་པ་ནི་ཚུལ་གསུམ་གྱི་དོན་ལྡོག་གཞལ་བའི་ཚད་མ་ཞེས་པའི་དོན་ཡིན་པའི་ཕྱིར་ཏེ། ལེའུ་གསུམ་པ་
ལས༑ དངོས་གང་ཇི་ལྟར་བུར་གྱུར་པ། །དེ་འདྲ་དེ་ནི་རྟགས་སེམས་ཀྱི། །རྒྱུ་ཡིན་དེ་ལས་དེ་ལྟ་ཡི། །
དངོས་ལ་ངེས་བསྐྱེད་རྟགས་ཅན་བློ། །ཞེས་དང་། སྡེ་བདུན་རྒྱན་ལས། ཚུལ་གསུམ་འཇལ་བའི་ཚད་མ་
ལས་བསྒྲུབ་བྱ་འཇལ་བའི་ཚད་མ་དངོས་སུ་སྐྱེ་འམ་ཞེ་ན། མི་སྐྱེ་སྟེ། ཚུལ་གསུམ་དྲན་པའི་ཤེས་པས་
བར་དུ་ཆོད་པའི་ཕྱིར་རོ་ཞེས་པ་ཡིན་གྱི། ཞེས་དང་། རིགས་རྒྱན་ལས། དེ་ཡང་སྒྲ་འཛིན་མངོན་སུམ་
དེ་སྒྲ་མི་རྟག་པར་གཟུང་དོན་དུ་བྱས་པ་ལས་སྐྱེས་ཤིང་། དེ་ལས་སྒྲ་བྱས་པར་རྟོགས་པའི་ཚད་མ་
སྐྱེ༑ དེ་དང་སྒྲ་མི་རྟག་པར་སྒྲུབ་པའི་ཁྱབ་འབྲེལ་འཇལ་བའི་ཚད་མ་ལས། དེ་སྒྲུབ་ཀྱི་ཚུལ་གསུམ་
འཇལ་བའི་བཅད་ཤེས་སྐྱེ་ལ། དེ་ལས་སྒྲ་མི་རྟག་པར་རྟོགས་པའི་རྗེས་དཔག་སྐྱེ་བ་ཡིན་ནོ། །ཞེས་
གསུངས་པའི་ཕྱིར། ཁོ་ན་རེ། བྱས་ན་མི་རྟག་པས་ཁྱབ་པ་ངེས་པའི་རྗེས་དཔག་གིས་སྒྲ་ལ་མི་རྟག་པས་
ཁྱབ་པ་དང་། སྒྲའི་བྱས་པ་ལ་ཡང་མི་རྟག་པས་ཁྱབ་པ་ངེས་པར་ཐལ། དེ་འདྲའི་རྗེས་དཔོག་གིས་བྱས་
བའི་གསལ་བའི་དབྱེ་བ་མཐའ་དག་ལ་མི་རྟག་པས་ཁྱབ་པ་ངེས་པའི་ཕྱིར་ན། དེ་ལྟར་ངེས་སུ་ཆུག་ཀྱང་
མ་ཁྱབ་པར་ཐལ། དེ་འདྲའི་རྗེས་དཔག་གིས་སྒྲ་དང་སྒྲའི་བྱས་པ་ལ་དངོས་ཤུགས་གང་ལ་བློ་ཁ་ཕྱོགས་
པའི་ཕྱིར། དེར་ཐལ། རྩོད་གཞི་ཁྱབ་པའི་ཁོངས་སུ་མི་འདུ་བའི་རྒྱུ་མཚན་གྱི་རྩོད་གཞི་དང་རྩོད་གཞིའི་
ཁྱད་ཆོས་སྒྲ་བྱས་པ་དང༌། སྒྲ་མི་རྟག་པ་གསུམ་པོ་གང་ལ་ཡང་དངོས་ཤུགས་གང་ལའང་བློ་ཁ་མ་
ཕྱོགས་པས་མི་རིགས་པའི་ཕྱིར་ཏེ། རྣམ་ངེས་དར་ཊི ཀ་ལས། ངེས་སུ་ཆུག་ཀྱང་སྒྲའི་བྱས་པ་ལ་མི་རྟག་
པས་ཁྱབ་པ་ངེས་མི་དགོས་ཏེ། སྒྲ་དང་སྒྲའི་བྱས་པ་ལ་དངོས་ཤུགས་གང་དུ་ཡང་བློ་ཁ་ཕྱོགས་པ་མེད་དོ་
ཞེས་གསུངས་པའི་ཕྱིར་དང༌། དེ་ནི་ལུང་རིགས་རྣམ་དག་གིས་གྲུབ་པར་ཐལ། ཀུན་མཁྱེན་ཤནྟི་
པས། ཁྱབ་པ་རྟོགས་པ་ཉིད་ཀྱིས་ཀྱང་བསྒྲུབ་པར་བྱ་བ་སྒྲུབ་པ་ནི་མ་ཡིན་ཏེ། སྤྱི་ལ་དམིགས་པ་ཉིད་
ཀྱིས་ཆོས་ཅན་གྱི་ཁྱད་པར་གྱི་ཆོས་དག་ཡོངས་སུ་མི་གཅོད་པའི་ཕྱིར་རོ། །ཞེས་གསལ་བར་གསུངས་

ལེའུ་དང་པོའོ་མཐའ་དཔྱོད 272 མཚན་གཞི་ལ་མཚན་ཉིད་ངེས་བྱེད།
པའི་ཕྱིར། རྩ་བར་འདོད་ན། ཤིན་ཏུ་མི་འཐད་པར་ཐལ། བྱས་ན་མི་རྟག་པས་ཁྱབ་པ་འཇལ་བའི་རྗེས་
དཔག་གིས་སྒྲའི་བྱས་པ་ཡང་དངོས་ཤུགས་གང་དུ་ཡང་མ་རྟོགས་ན། བསྒྲུབ་བྱའི་ཆོས་མི་རྟག་པ་སྒྲ་ལ་
ག་ལ་ངེས་པའི་ཕྱིར། དཔེར་ན། དངོས་པོའི་རྟགས་ཀྱིས་སྐད་ཅིག་མས་ཁྱབ་པ་ངེས་པ་ན་སྒྲུབ་བྱེད་ཀྱི་
ཆོས་ཏེ་གཏན་ཚིགས་དངོས་པོ་དེ་སྒྲ་དང་འབྲེལ་བར་མི་འཛིན་ན། བསྒྲུབ་བྱའི་ཆོས་སྐད་ཅིག་མ་ལ་
དོགས་པ་ཡང་མེད་པའི་ཕྱིར། ཀུན་མཁྱེན་ཤནྟི་བས། འདིར་གང་ཡོད་པ་དེ་ནི་སྐད་ཅིག་མ་ཡིན་ནོ།
ཞེས་བྱ་བས་ཁྱབ་བ་རྟོགས་པ་ནི་སྒྲུབ་པར་བྱེད་པའི་ཆོས་ཀྱང་ཆོས་ཅན་ལ་ཡོད་པའི་ནང་དུ་མི་འདུ་ན་
སྒྲུབ་པར་བྱ་བའི་ཆོས་ལྟ་ཅི་སྨོས་ཞེས་གསུངས་པའི་ཕྱིར། འདིར་ལུང་རིགས་མང༌། དངོས་པོའི་སྐད་
དོད་བྷ་བ་དོན་དུ་མར་འཇུག་ཀྱང་འདིར་དངོས་བོར་བསྒྱུར་དགོས་པས་ཡོད་པར་བསྒྱུར་བ་འགྱུར་ནོར་
ལ༑ འདི་འདྲར་འཁྲུལ་ནས་བོད་འདིར་རྟག་པ་ཡིན་ན་ཡོད་པ་མ་ཡིན་པས་ཁྱབ་ཟེར་མཁན་བྱུང་ངོ༌།
ཡང་ཁོ་ན་རེ། དོན་བྱེད་ནུས་སྟོང་གི་རྟགས་ཀྱིས་རྟག་པ་བྱས་སྟོང་དུ་ངེས་པའི་རྗེས་དཔག་ཆོས་
ཅན། ཁྱོད་ཀྱིས་རྟག་པའི་དབྱེ་བ་མཐའ་དག་ལ་བྱས་པ་འཇུག་པར་འཛིན་པའི་སྒྲོ་འདོགས་མ་ཆོད་པར་
ཐལ༑ ཁྱོད་རྟག་པའི་དབྱེ་བ་མཐའ་དག་ལ་དངོས་ཤུགས་གང་ལའང་བློ་ཁ་མ་ཕྱོགས་པའི་ཕྱིར་ན་མི་
མཚུངས་ཤིང་མ་ཁྱབ་པ་ཁོ་ན་ཡིན་པར་ཐལ། འདི་ནི་སྤྱིས་སྟོང་ན་བྱེ་བྲག་གིས་སྟོང་བ་འབྲེལ་བས་གྲུབ་
ཚུལ་དང་ཆོས་དེ་དགག་བྱ་དེས་སྟོང་བར་ངེས་བ་ལ་ཁྱད་གཞིའི་དོན་སྤྱི་འཆར་དགོས་ཚུལ་མི་འདྲི་བ་ལ་
བློ་ཁ་མ་ཕྱོགས་པའི་གཏམ་ཡིན་པའི་ཕྱིར། དེར་ཐལ། རྟག་པ་ཙམ་ལ་མི་སྲིད་པར་ངེས་ན་རྟག་པའི་
གསལ་བའི་དབྱེ་བ་འགའ་ཞིག་ལ་ཡོད་པ་ཁེགས་ཀྱང་དགག་བྱའི་ཆོས་རྟག་པའི་གསལ་བའི་དབྱེ་བ་
མཐའ་དག་ལ་མི་སྲིད་པས་ཁྱབ་པ་དེས་མི་དགོས་པའི་ཕྱིར། དེར་ཐལ། རྟག་ན་མ་བྱས་པས་ཁྱབ་པ་
ངེས་བ་ན་རྟག་པ་གང་ལ་ཡང་བྱས་བ་མི་སྲིད་པར་ངེས་ཀྱང་དགག་བྱ་བྱས་པ་རྟག་པའི་དབྱེ་བ་མཐའ་
དག་གི་སྟེང་དུ་མེད་པར་ངེས་པས་མ་ཁྱབ་པའི་ཕྱིར། དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་འབྲེལ་བ་ངེས་སྟོབས་ཀྱིས་རྟག་པ་གང་ལ་ཡང་བྱས་པ་མི་སྲིད་པར་ངེས་ཀྱང་རྟག་པའི་ཡ་གྱལ་རེ་

ལེའུ་དང་བོའོ་མཐའ་དཔྱོད། ༄༅ 273
མཚན་གཞི་ལ་མཚན་ཉིད་ངེས་བྱེད།
རེ་ནས་བྱས་པས་སྟོང་བར་མ་ངེས་པའི་གང་ཟག་ཡོད་པའི་ཕྱིར། དེར་ཐལ། དཔེར་ན། ཡོད་མེད་
དངོས་འགལ་དུ་ངེས་པ་ན་གཞི་གང་གི་སྟེང་ང་དེ་གཉིས་གཞི་མཐུན་སྲིད་པའི་དོགས་པ་མེད་ཀྱང་
ཤེས་བྱ་མཐའ་དག་རེ་རེ་ནས་བཀར་བའི་སྟེང་དུ་དེ་ལྟར་ངེས་མི་དགོས་པ་བཞིན་ཡིན་པའི་ཕྱིར། ཁྱབ་
ཅིང་༑ རྟགས་གྲུབ་པ་གཉིས་ཀར་ཐལ། ཚུར་མཐོང་རྒྱུད་ཀྱི་རྗེས་དཔག་གཅིག་གིས་རྟག་པ་གང་ལ་ཡང་
བྱས་པ་མི་སྲིད་པར་ངེས་ནུས་ཀྱང་རྟག་པའི་ཡ་གྱལ་རེ་རེ་ནས་བྱས་པར་མ་གྲུབ་པར་སོ་སོར་ངེས་མི་
ཐུབ་པའི་ཕྱིར། རྟགས་ཟུར་དང་པོ་གྲུབ་སྟེ། རང་འགྲེལ་ལས། དེའི་ཕྱིར་གཅིག་ལོག་པས་གཞན་ལྡོག་
པར་འདོད་པ་ནི། དེ་གཉིས་རང་བཞིན་འབྲེལ་བ་འགའ་ཞིག་ཀྱང་འདོད་པར་བྱ་དགོས་སོ། །ཞེས་
དང་༑ རྣམ་བཤད་ལས། སྤྱིས་སྟོང་བར་ངེས་ན་བྱེ་བྲག་གིས་སྟོང་བར་ངེས་པའི་ཁྱབ་པ་གྲུབ་བོ། །ཞེས་
དང་༑ སྡེ་བདུན་རྒྱན་ལས། མི་མཚུངས་ཏེ་སྤྱིས་ཁྱབ་ཀྱང་དེའི་བྱེ་བྲག་གིས་ཁྱབ་མི་དགོས་ཤིང་སྤྱི་
ཁེགས་ན་དེའི་བྱེ་བྲག་ཀྱང་ཁེགས་དགོས་པའི་ཕྱིར། ཞེས་གསུངས་པའི་ཕྱིར། རྟགས་ཟུར་གཉིས་པ་
གྲུབ་སྟེ། ཚུར་མཐོང་རྒྱུད་ཀྱི་རྗེས་དཔག་གཅིག་ལ་རྟག་པའི་ཡ་གྱལ་རེ་རེ་ནས་དོན་སྤྱི་ཤར་བ་ཡང་
མེད༑ དེ་མེད་པར་རྟག་པའི་ཡ་གྱལ་རེ་རེ་ནས་བྱས་པར་སྒྲོ་འདོགས་པའི་ཆ་ལྟ་བུའི་དགག་བྱ་དང་ཁྱད་
ཆོས་མི་འཆར་བས་ཁྱབ་པའི་ཕྱིར། ཁྱབ་སྟེ། དེ་ལྟར་སྒྲོ་འདོགས་པའི་དོན་སྤྱི་མ་ཤར་བར་དེ་བཀག་
པའི་རྟག་པ་མི་འཆར་བའི་ཕྱིར། སྤྱོད་འཇུག་ལས། བཏགས་པའི་དངོས་ལ་མ་རེག་པར། །དེ་ཡི་དངོས་
མེད་འཛིན་མ་ཡིན། །ཞེས་གསུངས་པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ། བྱང་ཆུབ་སེམས་
འགྲེལ་ལས། ཆོས་ཅན་ཡོད་ན་ཆོས་རྣམས་ལ། །འཇིག་རྟེན་ན་ནི་དཔྱོད་པ་འཇུག །བདག་ཅེས་བྱ་བ་
འདི་མེད་པར། །བྱེད་པ་པོ་ཞེས་གང་ལ་བཏགས། །ཞེས་གསུངས་པ་ཁྱད་གཞི་ཆོས་ཅན་བདག་མེད་ན་
དེའི་ཁྱད་ཆོས་བྱེད་པ་པོ་མི་འཐད་པ་དང་། དབུ་མ་སྣང་བ་ལས། དེའི་ཕྱིར་རྗེས་སུ་དཔག་པར་བྱ་བ་དང་
རྗེས་སུ་དཔག་པ་ལ་སོགས་པའི་ཐ་སྙད་འདི་ཐམས་ཅད་ནི་བློ་ལ་ཡོད་པའི་ཆོས་ཅན་ཁོ་ན་ལ་བརྟེན་ནས་
འཇུག་པ་ཉིད་དེ རྣམ་པ་གཞན་མི་སྲིད་པའི་ཕྱིར་རོ། །ཞེས་གསུངས་པའི་ཕྱིར། ཁྱབ་སྟེ། བློ་ལ་ཡོད་

274
ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
པའི་ཆོས་ཅན་ཁོ་ན་སོགས་ཀྱི་དོན་གྲུབ་པའི་ཕྱིར། གཞན་ཡང་། རྟག་པའི་ཡ་གྱལ་རེ་རེ་ནས་དོན་སྤྱི་
ཤར་ནས་བྱས་པ་མེད་པར་འཛིན་པའི་རྗེས་དཔག་གཅིག་པོ་དེ་ཆོས་ཅན། ཁྱོད་ལ་ཆོས་ཀྱི་བདག་མེད་དང་
གང་ཟག་གི་བདག་མེད་དང་བུམ་པ་ཞིག་པ་དང་བུམ་པའི་ལྡོག་པ་བཞི་ཀའི་དོན་སྤྱི་ཤར་བའི་བློར་
ཐལ༑ སྔར་གྱི་རྟགས་མ་གྲུབ་པ་དེའི་ཕྱིར། འདོད་མི་ནུས་ཏེ། སེལ་འཇུག་གི་རྗེས་དཔག་ཅིག་ཡིན་པའི་
ཕྱིར༑ འཁོར་གསུམ། ཁྱབ་བ་སྔ་ཕྱི་རྣམས་ཀྱང་གྲུབ་སྟེ། རང་འགྲེལ་ལས། གང་གི་ཚེ་རྗེས་སུ་དཔག་
པས་སྒྲོ་འདོགས་པ་རྣམ་པར་གཅོད་པར་བྱེད་པ་དེའི་ཚེ་ནི་གཅིག་གི་སྒྲོ་འདོགས་པ་རྣམ་པར་བཅད་པའི་
གཞན་རྣམ་པར་བཅད་པར་བྱས་པ་མ་ཡིན་པའི་ཕྱིར། དེའི་དོན་དུ་གཞན་དུ་འཇུག་པར་འགྱུར་རོ། །ཞེས་
དང་༑ དབུ་མ་སྣང་བ་ལས་ཀྱང་། ཕྱི་རོལ་གྱི་སྒྲ་ལ་སོགས་པ་ཡུལ་དང་དུས་དང་གནས་སྐབས་ཐ་དད་
པར་ངེས་པ་དག་ནི་རྒོལ་བ་དང་ཕྱི་རྒོལ་བའི་བློ་རང་གི་ངོ་བོར་མངོན་སུམ་དུ་མི་སྣང་བའི་ཕྱིར་རོ།
ཞེས་གསུངས་པའི་ཕྱིར། གཞན་ཡང་འགྲོ་བ་མཐའ་དག་གི་མགོ་ལ་རི་བོང་རྭ་མེད་པར་ངེས་ན་འགྲོ་བ་
མཐའ་དག་སོ་སོ་ནས་རེ་རེ་བཞིན་ཁྱད་གཞི་བྱས་ནས་དེའི་ཁྱད་ཆོས་རི་བོང་རྭ་མེད་པར་རྟོགས་པས་ཁྱབ་
པར་ཐལ། བྱས་ན་མི་རྟག་པས་ཁྱབ་པ་ངེས་པའི་ཚད་མས་བྱས་པ་མཐའ་དག་རྟག་སྟོང་དུ་ངེས་ན་བྱས་
བའི་ཡ་གྱལ་རེ་རེའི་སྟེང་དུ་རྟག་སྟོང་ངེས་དགོས་བའི་ཕྱིར། རྟགས་ཁས། འཁོར་གསུམ། འདོད་
ན༑ ཚུར་མཐོང་སུས་ཀྱང་འགྲོ་བ་མཐའ་དག་གི་མགོ་ལ་རི་བོང་རྭ་མེད་ཅེས་དམ་བཅའ་ཡང་དག་འཇོག་
མི་ཐུབ་པ་དང་དམ་བཅའ་མི་རིགས་པར་ཐལ། དེ་ལྟར་ཚད་མས་ངེས་པའི་ཚུར་མཐོང་གཅིག་མེད་པའི་
ཕྱིར༑ འཁོར་གསུམ། མ་གྲུབ་ན། དེར་ཐལ འགྲོ་བ་མཐའ་དག་སོ་སོ་ནས་ཁྱད་གཞིར་ངེས་པའི་ཚུར་
མཐོང་མི་སྲིད་པར་བཤད་ཟིན་པའི་ཕྱིར། གཞན་ཡང༌། བུམ་པའི་སྟེང་དུ་བྱས་ན་མི་རྟག་པས་ཁྱབ་པ་
ངེས་ལ་སྒྲའི་སྟེང་དུ་བྱས་ན་མི་རྟག་པས་ཁྱབ་པ་མ་ངེས་པའི་ཕྱི་རྒོལ་ཡང་དག་མེད་པར་ཐལ། བྱས་ན་
མི་རྟག་པས་ཁྱབ་ཕ་ངེས་ན་སྒྲ་ལ་ཡང་བྱས་ན་མི་རྟག་པས་ཁྱབ་པ་ངེས་པས་ཁྱབ་པའི་ཕྱིར། རྟགས་
ཁས༑ འདོད་ན། བུམ་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་མཐུན་དཔེ་ཡང་དག་མ་ཡིན་པར་

275ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད།
ཐལ༑ བྱས་ན་མི་རྟག་པས་ཁྱབ་པ་ཁྱོད་ཀྱི་སྟེང་དུ་སྔོན་དུ་ངེས་ནས་སྒྲའི་སྟེང་དུ་མ་ངེས་པའི་ཕྱི་རྒོལ་མེད་
པའི་ཕྱིར། འདོད་ན། ལེའུ་འདི་ཉིད་ལས། དཔེ་ལ་དེ་ཡི་ངོ་བོ་དང་། །རྒྱུ་དངོས་དེ་དག་མི་ཤེས་ལ།
སྟོན་ཏེ། ཞེས་པས་མཐུན་དཔེའི་སྟེང་དུ་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་བདག་གཅིག་
འབྲེལ་དང་འབྲས་རྟགས་ཀྱི་དེ་བྱུང་གི་འབྲེལ་བ་དེ་སྒྲུབ་ཀྱི་ཕྱི་རྒོལ་ལ་བསྟན་པར་མ་བཤད་པར་
ཐལ༑ དེ་ལྟར་བཤད་པ་དེ་སྒྲུབ་ཀྱི་ཤེས་འདོད་ཆོས་ཅན་ལས་དཔེའི་སྟེང་དུ་རྟོགས་སླ་བས་བྱས་པ་མ་
ཡིན་པའི་ཕྱིར། རྟགས་སོང༌། མ་གྲུབ་ན་འགལ་ཞིང་། མ་ཁྱབ་ན་ཁྱབ་པར་ཐལ། དཔེའི་འགྲེལ་པ་
གཉིས་གང་རུང་ངེས་ཤིང་ཚུལ་འཇལ་བའི་ཚད་མའི་བྱེད་པས་དེ་སྒྲུབ་ཀྱི་བསྒྲུབ་བྱ་རྟོགས་པར་འགྱུར་
བའི་ཕྱིར། འདི་ཉིད་ལས། དེ་ཉིད་ཀྱི་ཕྱིར་འབྲེལ་ཤེས་ན། སོགས་གསུངས་པའི་ཕྱིར། གོང་དུ་འདོད་
མི་ནུས་ཏེ། དེའི་ངོ་བོ་དང་ཞེས་པས་རང་བཞིན་གྱི་རྟགས་ཡང་དག་གི་རྟགས་ཆོས་དོན་ལྡོག་གི་ངོ་བོ་
གཅིག་ཚུལ་དང་། རྒྱུ་དངོས། ཞེས་པས་དེ་སྒྲུབ་ཀྱི་འབྲས་རྟགས་དུ་བ་ལྟ་བུ་དེ་རྒྱུ་མེའི་ངོ་བོ་ལ་དེ་བྱུང་
གི་འབྲེལ་ཚུལ་དང་། དེ་དག་མི་ཤེས་ལ། སྟོན་ཏེ་ཞེས་པས་ཕྱི་རྒོལ་ལ་ངེས་པར་བྱེད་ཚུལ་བཤད་པའི་
ཕྱིར། གཞན་ཡང་དཔེ་དེ་དེ་སྒྲུབ་ཀྱི་ཤེས་བྱེད་ཀྱི་དཔེར་ཀོད་པ་ཡང་སྒྲུབ་བྱེད་བསྒྲུབ་བྱ་དང་མཚུངས་
པར་ཐལ་བ་དང༌། སྒྲ་རྟོག་གིས་དོན་གྱི་སྡོད་ལུགས་བཞིན་རྟོགས་མི་ཐུབ་པར་བཤད་པ་དང༌། སེལ་
འཇུག་གི་བཤད་ཚུལ་ཀུན་མི་འཐད་པར་ཐལ་བ་སོགས་རིགས་པ་དུ་མ་དང་མདོ་སྡེ་བདུན་རྩ་འགྲེལ་དུ་མ་
དང་འགལ་བ་བསྟན་ཏེ་སྔར་བཤད་པ་ལྟར་ཁས་ལེན་དགོས་ཚུལ་ཤེས་པར་བྱའོ། །ཡང་མང་པོ་ཞིག་ན་
རེ༑ རྟག་པ་བྱས་སྟོང་དུ་ངེས་པའི་ཚད་མ་དེས་རྟགས་པའི་གསལ་བའི་དབྱེ་བ་མཐའ་དག་ལ་བྱས་པ་མི་
སྲིད་པར་མ་ངེས་པར་ཐལ། རྟག་པ་བྱས་སྟོང་དུ་ངེས་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་
རྒོལ་རྒྱུད་ཀྱི་རྟག་པ་བྱས་སྟོང་དུ་ངེས་པའི་རྗེས་དཔག་གིས་རྟག་པའི་ཡ་གྱལ་འགའ་ཞིག་ལ་བྱས་པ་སྲིང་
པར་འཛིན་པའི་དོགས་པ་མ་ཆོད་པའི་ཕྱིར། དེར་ཐལ། ཕྱི་རྒོལ་དེས་རྟག་པའི་ཡ་གྱལ་འགའ་ཞིག་ལ་
བྱས་པ་སྲིད་དམ་མི་སྲིད་སྙམ་པའི་དོགས་པ་མ་ཆོད་པའི་ཕྱིར་ན་མ་ཁྱབ། འོ་ན། དེ་འདྲའི་ཕྱི་རྒོལ་དེས་

ལེའུ་དང་པོའོ་མཐའ་དཔྱོད། 276
མཚན་གཞི་ལ་མཚན་ཉིད་ངེས་བྱེད
བྱས་པའི་ཡ་གྱལ་འགའ་ཞིག་ལ་རྟག་པ་སྲིད་པར་འཛིན་པར་ཐལ། དེས་བྱས་པའི་ཡ་གྱལ་འགའ་ཞིག་
རྟག་གམ་མི་རྟག་ཐེ་ཚོམ་ཟ་བའི་ཕྱིར། ཁྱབ་པ་ཁས། འཁོར་གསུམ། རྟགས་གྲུབ་སྟེ། དེས་སྒྲ་ལ་དེ་
ལྟར་ཐེ་ཚོམ་ཟ་བའི་ཕྱིར། འཁོར་གསུམ། རྩ་བར་འདོད་ན། ཕྱི་རྒོལ་དེས་བྱས་པ་དང་རྟག་པའི་གཞི་
མཐུན་དམ་བཅའ་བར་ཐལ་ལོ། །དེས་བྱས་པའི་བྱེ་བྲག་ཡིན་པ་འགའ་ཞིག་ལ་རྟག་པ་སྲིད་པར་འཛིན་
པའི་ཕྱིར། འཁོར་གསུམ་ཁས། འདོད་མི་ནུས་ཏེ་བྱས་པ་དང་རྟག་པའི་གཞི་མཐུན་ལ་གནོད་བྱེད་ཀྱི་
རིགས་པ་ཡང་དག་མཐོང་བའི་གང་ཟག་ཡིན་པའི་ཕྱིར། ཁྱབ་པར་ཐལ། ཕྱི་རྒོལ་དེས་དེ་འདྲའི་དམ་
བཅའི་སྐྱོན་མཐོང་བ་ན་དམ་བཅའ་དེ་འདོར་བར་འགྱུར་བའི་ཕྱིར། དཔེར་ན། དམ་བཅའ་དེའི་སྐྱོན་རིག་
པ་ན་སྔར་དེ་ལ་དགའ་བའི་ཆགས་ཞེན་མེད་པར་གྱུར་པ་བཞིན་ཡིན་པའི་ཕྱིར། འདི་ཉིད་ལས། འདོད་
དང་སྡང་སོགས་སྤོང་བ་ནི། །སོགས་དང་། ལྷ་དབང་བློས་དེའི་འགྲེལ་པར། ཡུལ་གང་ལ་ཡོན་ཏན་
མཐོང་བས་འདོད་པ་སྐྱེ་བ་དེ་ནི། ཡོན་ཏན་མཐོང་བ་མེད་པས་འདོད་པ་མེད་པར་འགྱུར་བ་དང༌། ཞེས་
གསུངས་པ་དང༌། ལམ་རིམ་ལས། དེ་ལྟར་རང་བཞིན་ཁས་བླངས་པ་ལ་གནོད་བྱེད་བསྟན་པ་རྣམས་
མཐོང་བ་ན་རང་གི་ངོ་བོས་གྲུབ་པའི་རང་བཞིན་ཡོད་པར་འཛིན་པའི་གྲུབ་མཐའ་འདོར་བར་འགྱུར་ལ་
ཞེས་གསུངས་པའི་ཕྱིར། གཞན་ཡང་། ཕྱི་རྒོལ་དེའི་རྒྱུད་ཀྱི་སྒྲ་རྟག་འཛིན་གྱི་སྒྲོ་འདོགས་གཅོད་ཚུལ་
བསྒྲུབ་བྱ་རྟོགས་པའི་རྗེས་དཔག་དེས་སྒྲོ་འདོགས་ངོ་བོ་གཞོམ་པའི་སྒོ་ནས་སྤོང་དགོས་པར་ཐལ། སྒྲོ་
འདོགས་ཀྱི་བློའི་ཞེན་ཡུལ་ལ་གནོད་པ་མཐོང་བས་དེ་སྤོང་བ་ཡིན་པའི་ཕྱིར། མ་ཁྱབ་ན་ཁྱབ་པར་
ཐལ༑ རྗེས་དཔག་དེས་སྒྲ་རྟག་འཛིན་གྱི་སྒྲོ་འདོགས་དེའི་ཞེན་ཡུལ་མེད་པར་རྟག་པ་དེ་རྗེས་དཔག་དེས་
སྒྲ་རྟག་འཛིན་གྱི་སྒྲོ་འདོགས་སུན་ཕྱུང་བའི་དོན་ཡིན་པའི་ཕྱིར། དེར་ཐལ། ཚུལ་གསུམ་འཇལ་བའི་རྗེས་
དཔག་དེས་སྒྲ་རྟག་པར་དམ་བཅའ་བའི་ཞེན་ཡུལ་མེད་པར་བྱས་པའི་སྒོ་ནས་སྐྱོན་བསྟན་པ་དེ་དེ་སྒྲུབ་ཀྱི་
ཚུལ་གསུམ་རིགས་པས་དམ་བཅའ་དེ་སུན་ཕྱུང་བའི་དོན་ཡིན་པའི་ཕྱིར། ཚད་མ་མདོ་ལས། དེ་བཞིན་
རྟགས་དང་དམ་བཅའ་བའི། །སྐྱོན་བརྗོད་སུན་འབྱིན་དུ་ཤེས་བྱ། །ཞེས་དང༌། འདི་ཉིད་ཀྱི་གཉིས་པ་

ལེའུ་དང་པོའོ་མཐའ་དཔྱོད། ༦ 277
མཚན་གཞི་ལ་མཚན་ཉིད་ངེས་བྱེད
ལས༑ འདི་ཡུལ་སུན་ཕྱུང་མེད་པར་ནི། །དེ་སྤོང་བ་ནི་ནུས་མ་ཡིན། །ཞེས་དང་། ལྷས་དེའི་དཀའ་
འགྲེལ་ལས། བདག་ཏུ་ཆགས་པ་གང་ཡིན་པ་དེ་ཡུལ་མེད་པ་ཉིད་དུ་སུན་ཕྱུང་བ་མེད་པར་ནི དེའི་
ཡུལ་ཅན་གྱི་ཆགས་པ་སྐྱེ་བ་སྤོང་བར་ནུས་པ་མ་ཡིན་ཏེ། ཞེས་གསུངས་པའི་ཕྱིར། སྔར་ལམ་རིམ་གྱིས་
བཤད་པས་ཤེས་སོ། །རྩ་བར་འདོད་ན། བསྒྲུབ་བྱ་རྟོགས་པའི་རྗེས་དཔག་དེས་སྒྲོ་འདོགས་དེ་ཚེར་མ་
གཅོད་པ་ལྟར་དང་སྦྲུལ་གྱིས་ཟིན་པའི་སོར་མོ་དང་གླ་བའི་མཆེ་བ་གཅོད་པ་ལྟར་སྤོང་བར་ཐལ། རྗེས་
དཔག་དེས་སྒྲ་རྟག་འཛིན་གྱི་སྒྲོ་འདོགས་ཞེན་ཡུལ་བཀག་པའི་སྒོ་ནས་མི་སྤོང་བར་ངོ་བོ་གཞོམ་པའི་སྒོ་
ནས་སྤངས་པར་འདོད་པ་དེའི་ཕྱིར། འདོད་མི་ནུས་པར་ཐལ། དེ་འདྲ་གཞན་སྡེ་ཁ་ཅིག་འདོད་པ་ལ་
རིགས་པའི་དབང་ཕྱུག་མི་དགྱེས་ཤིང་དེ་མ་ཡིན་པར་གསལ་བར་བཤད་པའི་ཕྱིར། འདི་ཉིད་ལས། དེ་
ལས་ཅིར་འགྱུར་ཞེས་པའི་སྔ་འགྲེལ་དུ་ལྷས། དོར་བར་བྱ་བ་ཡིན་ཏེ། སྦྲུལ་གྱིས་ཟིན་པའི་སོར་མོ་
བཞིན་ནོ། །ཞེས་གཞན་དག་དེ་ལྟར་སེམས་སོ། །འདི་ཉིད་ལ་མི་མཉེས་པས་སོགས་ཀྱིས་མ་དགྱེས་ནས་
དྲིས་ཚུལ་བཤད་ཅིང༌། འདི་ཉིད་ལས། དེ་དག་ཡུལ་ལ་མ་མཐོང་བས། །ཡིན་གྱི་ཕྱི་ཚུལ་དག་གིས་
མིན༑ ༑ཞེས་གསུངས་པའི་ཕྱིར། ཁྱབ་སྟེ། ཞེན་ཡུལ་མ་བཀག་པར་ཕྱི་རོལ་གྱི་ཚེར་མ་སོགས་ལྟར་
གཅོད་མི་ཐུབ་པར་བཤད་པའི་ཕྱིར། དེའི་འགྲེལ་པར་ལྷས། སྤོང་བའི་ཐབས་ནི། འདིར་སྤོང་བར་
མངོན་པར་འདོད་པ་ཡིན་ནོ། །འདི་ལྟ་སྟེ སྐྱོན་དང་ཡོན་ཏན་དེ་དག་ཡུལ་ལ་མཐོང་བ་མེད་པ་ཞེས་པ་
ནས༑ གོ་རིམ་གང་ཡིན་ཕྱི་ལ་མེད། །དེ་ལ་ཚེར་མ་ལ་སོགས་པ་མངོན་པར་མི་འདོད་པ་གང་ཡིན་པ་དེ་
ཕྱུང་ནས་གཞན་དུ་འདོར་བར་བྱེད་པ་དེ་ལྟར་ཡིན་གྱི། ཡོན་ཏན་རྣམས་ནི་འདོར་བ་མ་ཡིན་ནོ། །ཞེས་
གསུངས་པའི་ཕྱིར་དང༌། རྣམ་བཤད་ལས་ཀྱང༌། བདེན་མོད་ཁོ་བོ་ཅག་ལ། ནས། ཚད་མའི་སྒྲོ་
འདོགས་གཅོད་ཚུལ་གླ་བའི་མཆེ་བ་ལྟར་འདོད་པ་དེ་ལ་སྨོས་ཤིག་ཅེས་སོ། །བྱས་པ་ལ་ཁོ་ན་རེ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱིརྒོལ་ཡང་དག་གི་རྒྱུད་ཀྱི་བྱས་ན་མི་རྟག་པས་ཁྱབ་པ་རྟོགས་པའི་
རྗེས་དབག་དེས་བྱས་པའི་གསལ་བའི་དབྱེ་བ་རེ་རེ་ནས་ཁྱད་གཞི་བྱས་པའི་སྟེང་དུ་བྱས་ན་མི་རྟག་པས་

278ལེའུ་དང་པོའོ་མཐའ་དཔྱོད། 23 མཚན་གཞི་ལ་མཚན་ཉིད་ངེས་བྱེད
ཁྱབ་པར་རྟོགས་པར་ཐལ། དེ་འདྲའི་རྗེས་དཔག་གིས་བྱས་པའི་གསལ་བའི་དབྱེ་བ་མཐའ་དག་ལ་མི་
རྟག་པས་ཁྱབ་པ་རྟོགས་པའི་ཕྱིར་ན་མ་ཁྱབ་ཅིང༌། འདོད་མི་ནུས་པ་གཉིས་ཀ་ཡིན་པར་ཐལ། དེ་འདྲའི་
རྗེས་དཔག་གིས་བྱས་པའི་དབྱེ་བ་མཐའ་དག་ལ་སྤྱི་ཁྱབ་ཀྱི་ཚུལ་དུ་བྱས་ན་མི་རྟག་པས་ཁྱབ་པ་རྟོགས་
ཀྱང་བྱས་པའི་དབྱེ་བ་རེ་རེ་ནས་ཁྱད་གཞི་བྱས་པའི་སྟེང་དུ་བྱས་ན་མི་རྟག་པས་ཁྱབ་པ་ལ་བློ་ཁ་མ་
ཕྱོགས་པའི་ཕྱིར། དེར་ཐལ། དེ་འདྲའི་རྗེས་དཔག་གིས་སྒྲ་ལ་བྱས་ན་མི་རྟག་བས་ཁྱབ་པ་ལ་བློ་ཁ་མ་
ཕྱོགས་པའི་བྱིར། དེར་ཐལ། དེ་འདྲའི་རྗེས་དཔག་དེས་སྒྲ་ལ་བློ་ཁ་མ་ཕྱོགས་པའི་ཕྱིར། དེར་
རྩོད་གཞི་སྒྲ་མ་བཟུང་ཡང་བྱས་ན་མི་རྟག་པས་ཁྱབ་པ་རྟོགས་པའི་རྗེས་དཔག་ཡོད་པའི་
ཐལ༑
ཕྱིར༑ ཤནྟི་བས། དེ་མེད་པས་ཀྱང་སྤྱི་ལ་དམིགས་པའི་ཁྱབ་པ་ཡོངས་སུ་གཅོད་པ་གྲུབ་པའི་ཕྱིར་རོ།
ཞེས་གསུངས་པའི་ཕྱིར། གཞན་ཡང་། བྱས་པའི་དབྱེ་བ་མཐའ་དག་ལ་སོ་སོ་རེ་རེ་ནས་ཁྱད་གཞིར་
བྱས་ནས་བློ་ཁ་ཕྱོགས་ཏེ་རྟག་པར་འཛིན་པའི་སྒྲོ་འདོགས་མ་བཅད་བར་དུ་བྱས་པའི་བྱེ་བྲག་གཅིག་གི་
སྟེང་དུ་བྱས་པ་མཐའ་དག་ལ་རྟག་འཛིན་གྱི་སྒྲོ་འདོགས་སྤྱི་ཁྱབ་ཚུལ་གྱིས་གཅོད་པ་ཞིག་མེད་པར་
ཐལ༑ བྱས་པའི་སྟེང་དུ་བྱས་ན་མི་རྟག་པས་ཁྱབ་པར་ངེས་པའི་རྗེས་དཔག་གིས་བྱས་པའི་སྟེང་དུ་བྱས་
པའི་ཡ་གྱལ་མཐའ་དག་སྒྲའི་རྟག་པ་དང་བུམ་པའི་རྟག་པ་སོགས་མཐའ་དག་གིས་སྟོང་བར་མ་ངེས་པའི་
ཕྱིར༑ རྟགས་ཁས། རྩ་བར་འདོད་ན། ཚུར་མཐོང་ཕྱི་རྒོལ་གྱིས་སྒྲ་རྟག་འཛིན་གྱི་སྒྲོ་འདོགས་ཆོད་པའི་
དུས་མི་སྲིད་པར་ཐལ་ལོ། འདོད་ཚུལ་དེའི་ཕྱིར། འདོད་མི་ནུས་ཏེ། བྱས་ན་མི་རྟག་པས་ཁྱབ་པ་སྒྲའི་
སྟེང་དུ་ངེས་པའི་ཕྱི་རྒོལ་ཡང་དག་ཡོད་པའི་ཕྱིར། དེ་སྐད་དུ་རྣམ་བཤད་ལས། ཤེས་བྱ་ཇི་སྙེད་ཡོད་པའི་
གྲངས་དང་མཉམ་པའི་རྟག་པ་ཡང་དེ་སྙེད་ཡོད་པས་ཞེས་དང་། གཞན་དུ་ན་ཚུ་རོལ་མཐོང་བས་ཡུལ་
གང་ལ་ཡང་སྒྲོ་འདོགས་ཆོད་པ་མི་སྲིད་པར་འགྱུར་ཞིང༌། ཞེས་དང༌། འཇམ་དཔལ་ཞལ་ལུང་
ལས༑ དངོས་པོ་གཅིག་སྟོང་པ་ཉིད་དུ་རྟོགས་ན་གཞན་རྣམས་ཀྱང་རྟོགས་ནུས་པས་ཞེས་པ་ནས། ཐོས་
བསམ་གྱི་དཔེར་བརྗོད་ཀྱང་འགའ་ཞིག་བྱས་པས་མི་གྲོལ་ན་རེ་དོགས་མཛུབ་རྩིས་ཀྱི་གཡེང་བ་བཤོལ་

ལེའུ་དང་པོའོ་མཐའ་དཔྱོད། ཚན་279
མཚན་གཞི་ལ་མཚན་ཉིད་ངེས་བྱེད
ནས་བེམ་པོ་ཞལ་དྲིལ་གྱི་ཏིང་ངེ་འཛིན་ལ་མཉམ་པར་འཇོག་པ་ཞུ་ཞེས་དང༌། སྡེ་བདུན་རྒྱན་ལས་
ཀྱང་༑ ཚད་མ་དེས་བཅད་པ་མ་ཡིན་པར་དོགས་པ་དེ་གཅོད་བྱེད་ཀྱི་ཚད་མ་གཞན་བསྟན་དགོས་ནའང་
རྙེད་པ་མ་ཡིན་ཞིང༌། རྙེད་ན་ཚད་མ་མཐའ་མེད་བསྟན་དགོས་ཏེ། རྟག་པའི་གསལ་བ་ལ་མཐའ་མེད་
ཅིང་༑ དེ་རེ་རེ་ནས་བྱས་པ་སྲིད་པའི་དོགས་པ་གཅོད་བྱེད་ཀྱི་ཚད་མ་བསྟན་དགོས་པའི་ཕྱིར་རོ། །ཞེས་
དང་༑ དེ་བཞིན་དུ། པཎ་ཆེན་ཤནྟི་བས་ཀྱང་། སྒྲུབ་པར་བྱེད་པ་གཞན་ཡང་དེའི་རྗེས་སུ་མ་འབྲང་བའི་
ཕྱིར་དང༌། རྗེས་སུ་འབྲང་ན་ཡང་ཐུག་པ་མེད་པར་ཐལ་བར་འགྱུར་བའི་ཕྱིར་དང་། ཐུག་པ་ཡོད་ན་ཡང་
དེ་ཙམ་གྱིས་རྩོལ་བ་དོན་མེད་པའི་ཕྱིར་དང༌། །ཞེས་དང༌། སྟོང་ཐུན་ལས་ཀྱང་། གཞན་དུ་ན་ཆོས་
ཐམས་ཅད་བདག་མེད་དུ་རིགས་སྟོབས་ཀྱིས་ངེས་པར་བྱེད་པ་ལ་ཤེས་བྱའི་གསལ་བའི་དབྱེ་བ་སྲིད་ཚད་
རེ་རེ་ནས་བདག་མེད་དུ་རྟགས་ཀྱིས་སྒྲུབ་དགོས་པར་འགྱུར་ཞིང༌། དེ་ལྟར་ན་སངས་རྒྱས་མ་ཐོབ་བར་དུ་
ཆོས་ཐམས་ཅད་བདག་མེད་དུ་རིགས་སྟོབས་ཀྱིས་ངེས་པ་མི་སྲིད་པར་འགྱུར་རོ། །ཞེས་དང་། གཏན་
ཚིགས་ཐིགས་པ་ལས་ཀྱང་། རྟག་འབྱུང་བའི་དུས་ཁོ་ནར། ཞེས་པ་ནས། དཔེ་ཐུག་པ་མེད་པ་ཉིད་ཀྱི་
ཕྱིར་རྟོགས་པ་མ་ཡིན་ནོ། །ཞེས་གསུངས་པའི་ཕྱིར། འདི་དག་སྡེ་བདུན་གྱི་རིགས་པ་ཡིན་ལ དགག་
བྱའི་ཁྱད་པར་མ་གཏོགས་རྟགས་ཀྱིས་སྒྲོ་འདོགས་གཅོད་ཚུལ་ལ་དབུ་སེམས་ཀྱི་མཁས་པ་ཀུན་མཐུན་
ཅིང་༑ འདིར་དཔྱོད་ཚུལ་གྱི་ཕྱོགས་གཅིག་བློ་གསལ་བ་རྣམས་ལ་བསྟན་ཏོ། །གཞན་ཡང་སྒྲ་འཇལ་བའི་
རྗེ་དཔག་དེས་སྒྲ་སྒྲར་ངེས་མི་ནུས་པར་ཐལ། སྒྲ་འཇལ་བའི་རྗེས་དཔག་དེས་སྒྲ་མ་ཡིན་པ་ལས་ལོག་
པར་རྟོགས་ཀྱང་སྒྲ་མ་ཡིན་པའི་བུམ་སྣམ་སོགས་ལས་ལོག་པར་མ་རྟོགས་པའི་ཕྱིར། མ་གྲུབ་ན། སྒྲ་
འཇལ་བའི་རྗེས་དཔག་དེས་སྒྲའི་སྟེང་གི་སྒྲ་མ་ཡིན་པའི་ལྡོག་པ་མཐའ་དག་ལ་རེ་རེ་ནས་རྣམ་པ་ཤར་
ནས་དེ་དག་བཅད་པའི་ར་རྟོགས་པར་ཐལ་ལོ། རྗེས་དཔག་དེས་སྒྲའི་སྟེང་གི་སྒྲ་མ་ཡིན་
པའི་ལྡོག་པ་མཐའ་དག་བཅད་པའི་ཚུལ་གྱིས་སྒྲ་རྟོགས་པའི་ཕྱིར། རྟགས་ཁྱབ་གཉིས་ཁས་ཤིང་། མ་
ཁྱབ་ན། བྱས་ན་མི་རྟག་པས་ཁྱབ་པ་འཇལ་བའི་རྗེས་དཔག་གིས་བྱས་སྟེང་དུ་རྟག་པའི་གསལ་བའི་དབྱེ་

ལེའུ་དང་པོའོ་མཐའ་དཔྱོད། 3. 280
མཚན་གཞི་ལ་མཚན་ཉིད་ངེས་བྱེད
བ་མཐའ་དག་གིས་སྟོང་བར་ངེས་ཀྱང་རྟག་པའི་གསལ་བའི་དབྱེ་བ་མཐའ་དག་གི་རྣམ་པ་འཆར་མི་
དགོས་པར་ཐལ་ལོ། །མ་ཁྱབ་པ་དེའི་ཕྱིར། འཁོར་གསུམ། མ་ཁྱབ་མཚམས་ལ་འདོད་ན། སྒྲ་འཇལ་
བའི་རྗེས་དཔག་ཆོས་ཅན། ཐམས་ཅད་མཁྱེན་པའི་བློར་ཐལ་ལོ། །ཆོས་ཐམས་ཅད་ཀྱི་རྣམ་པ་དངོས་སུ་
ཤར་བའི་ཚད་མ་བྱེ་བྲག་པ་གཅིག་ཡིན་པའི་ཕྱིར། དེར་ཐལ། སྒྲའི་སྟེང་གི་སྒྲ་མ་ཡིན་པ་མཐའ་དག་གི་
རྣམ་པ་རེ་རེ་ནས་ཤར་བའི་ཚད་མ་བྱེ་བྲག་པ་གཅིག་གང་ཞིག སྒྲའི་སྟེང་ན་ཤེས་བྱའི་གྲངས་མཉམ་གྱི་
ལྡོག་པ་ཡོད་པའི་ཕྱིར། རྟགས་དང་པོ་དངོས། རྟགས་གཉིས་པ་གྲུབ་སྟེ། འདི་ཉིད་ལས། དེའི་ཕྱིར་
གང་དང་གང་ལས་དོན། །ལྡོག་པ་དེ་ཡི་རྒྱུ་ཅན་གྱི། །རིགས་དབྱེ། ཞེས་དང་། དེའི་ཕྱིར་ཁྱད་པར་གང་
ཞིག་ཆོས། །ཞེས་པའི་རང་འགྲེལ་ལས། དེ་ལྟ་བས་ན་དངོས་པོ་གཅིག་ལ་གཞན་གྱི་ངོ་བོ་ཇི་སྙེད་པ་དེ་
ལ་ལྟོས་ནས་ལྡོག་པ་དེ་སྙེད་ཡོད་དེ། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། དེ་འདྲའི་རྗེས་
དཔག་གིས་སྒྲའི་སྟེང་གི་ལྡོག་པ་ཐ་དད་ཐམས་ཅད་མི་འཇལ་ཡང་སྒྲ་གཅིག་པོ་དེ་དེ་མ་ཡིན་མཐའ་དག་
ལས་ལོག་པའི་ཚུལ་གྱིས་སྒྲའི་ངོ་བོ་དཔྱིས་ཕྱིན་པར་སེལ་འཇུག་སྒོ་ནས་ཀྱང་འཇལ་ཐུབ་པའི་ཕྱིར། དེར་
ཐལ༑ སྒྲ་ཡིན་ཞེས་བརྗོད་པས་དེ་ལྟར་བརྗོད་ཐུབ་པའི་ཕྱིར། འདི་ཉིད་ལས། རིགས་དབྱེ་དེ་ཡི་ཁྱད་
པར་གྱིས། །རྟོགས་འགྱུར་བ་དག་རབ་ཏུ་བྱེད། །ཅེས་དང་། དེའི་རང་འགྲེལ་ལས། སྒྲ་དེ་དག་ཀྱང་ཐ་
དད་པ་ཐམས་ཅད་མི་འཕེན་ཀྱང་ཐ་དད་པ་གཅིག་བརྗོད་པས་དེའི་རང་གི་མཚན་ཉིད་དཔྱིས་ཕྱིན་པ་ཁོ་ནར་
འགྱུར་ཏེ། ཞེས་དང༌། དེའི་འགྲེལ་བཤད་དུ་ཤཱཀྱས། ལྡོག་པའི་རྟེན་རང་གི་མཚན་ཉིད་གང་ཡིན་པ་དེ་
དཔྱིས་ཕྱིན་པ་ཁོ་ན་སྟེ་རྟོགས་པའི་མཐར་ཐུག་པ་ཁོ་ནར་འགྱུར་རོ། །ཞེས་གསུངས་པའི་ཕྱིར། ཇི་སྐད་དུ་
རྣམ་བཤད་ལས། ཡང་སྒྲ་འཇལ་བའི་ཚད་མ་ངེས ཞེས་པ་ནས། སྤྱིས་སྟོང་བར་ངེས་ན་བྱེ་བྲག་གིས་
སྟོང་པར་ངེས་པའི་ཁྱབ་པ་གྲུབ་བོ་ཞེས་གསུངས་པའི་དགོངས་པ་དཔྱིས་ཕྱིན་པའོ། །ཡང་རྗེས་ཁྱབ་
འགྲུབ་པ་ལ་ཚད་མ་དུ་དགོས་དཔྱད་པ་ལ་རགས་པར་འཁྲུལ་བ་ཁ་ཅིག་ན་རེ། བྱས་པ་མི་རྟག་པ་ཁོ་ན་
ལ་འཇུག་པར་ཚད་མས་ངེས་པ་ལ་ཚད་མ་གསུམ་སྔོན་དུ་འགྲོ་དགོས་ཏེ། རྟག་མི་རྟག་དངོས་འགལ་དུ་

ལེའུ་དང་པོའོ་མཐའ་དཔྱོད། 281
མཚན་གཞི་ལ་མཚན་ཉིད་ངེས་བྱེད།
ངེས་བྱེད་ཀྱི་ཚད་མ་དང་། བྱས་པ་ངེས་བྱེད་ཀྱི་ཚད་མ་དང་། རྟག་པ་ལ་བྱས་པ་འགོག་པའི་ཚད་མ་
གསུམ་སྔོན་དུ་འགྲོ་དགོས་པའི་ཕྱིར་ཟེར་ན། འོ་ན རྣམ་བཤད་ལས་ཚད་མ་གསུམ་དགོས་གསུངས་པ་
དེ་སྔ་ཕྱི་ལ་དེ་དགོས་མི་དགོས་ཀྱི་གསུང་ཡིན་པར་ཐལ། ཁྱོད་ཀྱིས་དགོས་ཞེས་པ་སྔོན་དུ་འགྲོ་དགོས་པ་
ལ་སྦྱར་བའི་ཕྱིར། འཁོར་གསུམ འདོད་མི་ནུས་ཏེ སྔ་ཕྱི་ལ་དགོས་མི་དགོས་མ་ཡིན་པར་གྲངས་
གསུམ་ལས་མང་དགོས་མི་དགོས་ལ་བྱེད་པའི་ཕྱིར། རྣམ་བཤད་ལས། བྱས་པ་མི་རྟག་པ་ཁོ་ན་ལ་
འཇུག་པར་ངེས་པ་ལ་ཚད་མ་གསུམ་དགོས་ཀྱི་དེ་ལས་མང་མི་དགོས་ཏེ་ཞེས་གསུངས་པའི་
ཕྱིར༑ འཁོར་གསུམ། གཞན་ཡང༌། རྟག་པ་བྱས་སྟོང་དུ་ཚད་མས་ངེས་པ་ལ་བྱས་པ་མི་རྟག་པར་ཚད་
མས་ངེས་པ་སྔོན་དུ་འགྲོ་དགོས་པར་ཐལ། རྟག་པ་བྱས་སྟོང་ཁོ་ནར་ངེས་པ་ལ་བྱས་མ་བྱས་དངོས་
འགལ་དུ་དང་རྟག་པ་ངེས་བྱེད་དང་རྟག་པ་བྱས་པ་ལ་འགོག་པའི་ཚད་མ་གསུམ་སྔོན་དུ་འགྲོ་དགོས་པ་
གང་ཞིག བྱས་པ་མི་རྟག་པར་ཚད་མས་ངེས་པའི་གང་ཟག་དང་། བྱས་པ་ལ་རྟག་པ་མེད་པར་ཚད་
མས་ངེས་པའི་གང་ཟག་དོན་གཅིག་པའི་ཕྱིར། རྟགས་གཉིས་ཀ་ཁྱོད་ཀྱིས་ཁས་བླངས་སོ། །འདོད་
ན༑ བྱས་པ་མི་རྟག་པར་ཚད་མས་ངེས་པ་ལ་རྟག་པ་བྱས་སྟོང་དུ་ཚད་མས་ངེས་དགོས་པར་ཐལ། རྩ་
བའི་དམ་བཅའ་ཚད་མ་གསུམ་སྔོན་དུ་འགྲོ་དགོས་པ་གང་ཞིག བྱས་པ་མི་རྟག་པར་ཚད་མས་ངེས་པའི་
གང་ཟག་དང་བྱས་བ་མི་རྟག་པ་ཁོ་ན་ལ་འཇུག་པར་ཚད་མས་ངེས་པའི་གང་ཟག་དོན་གཅིག་པར་ཡང་
ཁྱོད་ཀྱིས་ཁས་བླངས་པའི་ཕྱིར། འདོད་ན། བྱས་པ་མི་རྟག་པར་མ་ངེས་ཤིང༌། རྟག་པ་བྱས་སྟོང་དུ་
ངེས་པའི་གང་ཟག་ཆོས་ཅན། བྱས་པ་མི་རྟག་པར་ཚད་མས་ངེས་པ་སྔོན་དུ་སོང་བར་ཐལ། རྟག་པ་བྱས་
སྟོང་དུ་ཚད་མས་ངེས་པའི་གང་ཟག་ཡིན་པའི་ཕྱིར། འཁོར་གསུམ་ཁས། དེར་ཐལ། དེ་འདྲའི་གང་
ཟག་ཡོད་པའི་ཕྱིར། དེར་ཐལ། རྟག་པ་བྱས་སྟོང་དུ་སྒྲུབ་པའི་རྟགས་ཡང་དག་གི་ཕྱི་རྒོལ་ཡིན་ན་བྱས་
པ་མི་རྟག་པར་སྒྲུབ་པའི་རྟགས་ཡང་དག་གི་ཕྱི་རྒོལ་ཡིན་མི་དགོས་པའི་ཕྱིར། དེར་ཐལ། རྟག་པ་བྱས་
སྟོང་དུ་སྒྲུབ་པའི་རྟགས་ཡང་དག་ཡིན་ན། བྱས་པ་མི་རྟག་པར་སྒྲུབ་པའི་རྟགས་ཡང་དག་ཡིན་མི་དགོས་

ལེའུ་དང་པོའོ་མཐའ་དཔྱོད། ... 282
མཚན་གཞི་ལ་མཚན་ཉིད་ངེས་བྱེད།
པའི་ཕྱིར། དེར་ཐལ། དོན་བྱེད་ནུས་སྟོང་དེ་དེ་ཡིན་པའི་ཕྱིར། རིགས་པ་འདིས་བྱས་པ་མི་རྟག་པར་
ཚད་མས་ངེས་པའི་གང་ཟག་དང་བྱས་པ་རྟག་པར་མ་གྲུབ་པ་དང་བྱས་བ་་རྟག་སྟོང་དུ་ཚད་མས་ངེས་བའི་
གང་ཟག་དོན་གཅིག་པར་འདོད་པ་ཡང་ཁེགས་པར་ཐལ། དོན་བྱེད་ནུས་སྟོང་རྟགས་ཀྱིས་རྟག་པ་བྱས་
སྟོང་དུ་ངེས་པའི་གང་ཟག་ལ་བྱས་པ་རྟག་པར་མེད་པར་ངེས་ནས་མི་རྟག་པ་ལ་བློ་ཁ་མ་ཕྱོགས་བ་ཞིག་
ཡོད་པའི་ཕྱིར། གཞན་ཡང༌། བྱས་པ་མི་རྟག་པར་ཚད་མས་ངེས་ཤིང་། རྟག་པ་བྱས་སྟོང་དུ་ཚད་མས་
མ་ངེས་བའི་གང་ཟག་ཆོས་ཅན། རྟག་པ་བྱས་སྟོང་དུ་ཚད་མས་ངེས་པ་སྔོན་དུ་སོང་བའི་གང་ཟག་ཡིན་
པར་ཐལ། བྱས་པ་མི་རྟག་པར་ཚད་མས་ངེས་པའི་གང་ཟག་ཡིན་པའི་ཕྱིར། འཁོར་གསུམ་ཁས། དེ་
དེར་ཐལ། དེ་འདྲའི་གང་ཟག་ཡོད་པའི་ཕྱིར། རྟགས་མ་གྲུབ་ན། སྔར་བཞིན་ཡང་སྒྲུབ་ལ། འོ་ན་བྱས་
པ་མི་རྟག་པར་སྒྲུབ་པའི་རྟགས་ཡང་དག་ཏུ་སོང་བ་ཡིན་ན་རྟག་པ་བྱས་སྟོང་དུ་སྒྲུབ་པའི་རྟགས་ཡང་
དག་ཏུ་སོང་བ་ཡིན་དགོས་པར་ཐལ། བྱས་པ་མི་རྟག་པར་སྒྲུབ་པའི་རྟགས་ཡང་དག་གི་ཕྱི་རྒོལ་ཡང་
དག་ཡིན་ན། རྟག་པ་བྱས་སྟོང་དུ་སྒྲུབ་པའི་རྟགས་ཡང་དག་གི་ཕྱི་རྒོལ་ཡང་དག་ཡིན་དགོས་པའི་
ཕྱིར༑ དེར་ཐལ། ཕྱི་རྒོལ་སྔ་མ་ཡིན་ལ་ཕྱི་མ་མ་ཡིན་པ་ཞིག་མེད་པའི་ཕྱིར། དེར་ཐལ། སྔ་མའི་བསྒྲུབ་
བྱ་རྟོགས་ལ་ཕྱི་མའི་བསྒྲུབ་བྱ་ལ་བློ་ཁ་མ་ཕྱོགས་བ་ཞིག་མེད་པའི་ཕྱིར། འཁོར་གསུམ་ཁས་བླངས་
སོ༑ ༑གོང་དུ་འདོད་ན། བྱས་པ་མི་རྟག་པར་སྒྲུབ་པའི་རྟགས་ཡང་དག་ཡིན་ན་རྟག་པ་བྱས་སྟོང་དུ་སྒྲུབ་
པའི་རྟགས་ཡང་དག་ཡིན་དགོས་པར་ཐལ། རྟགས་ཡང་དག་ཏུ་སོང་ཚད་ལ་འདོད་པ་དེའི་ཕྱིར། འཁོར་
གསུམ། འདོད་ན། སྐད་ཅིག་མ་ཆོས་ཅན། དེར་ཐལ། དེའི་ཕྱིར། འཁོར་གསུམ། འདིས་ལོག་རྟོག་དུ་
མ་ཁེགས་ཚུལ་ཤེས་པར་བྱའོ། །
ཨེ གཉིས་པ་རང་ལུགས་ལ། ཚུལ་གསུམ་སོ་སོའི་མཚན་ཉིད་དང་། མིང་གི་རྣམ་གྲངས་སྒྲ་བཤད་
དང་བཅས་པ། མཚན་ཉིད་ཀྱི་ཆ་བཤད་པ་དང་། མཚན་གཞི་དང་། སྒྲུབ་བྱེད་ཀྱི་རིགས་པ་དང༌། རྗེས་
སུ་འགྲོ་ལྡོག་ངེས་བྱེད་ཀྱི་ཚད་མ་དང་། སྐབས་སུ་བབས་པའི་དོགས་པ་བཅད་པ་བདུན། དང་པོ་ནི་

ལེའུ་དང་པོའོ་མཐའ་དཔྱོད། 283
མཚན་གཞི་ལ་མཚན་ཉིད་ངེས་བྱེད
མདོའི་དར་ཊི ཀ་མཐར་འཛིན་གདུང་སེལ་འདི་རྒྱ་གཞུང་དག་དང་ཚིག་དོན་གཉིས་ཀ་མཐུན་པས་དེ་ལྟར་
བཤད་ན། དེ་སྒྲུབ་ཀྱི་རྗེས་སུ་དཔག་བྱའི་ཆོས་ཅན་ལ་འགོད་ཚུལ་དང་མཐུན་པར་ཡོད་པ་ཁོ་ནར་ངེས་
པའི་གཏན་ཚིགས་ཡིན་པ་དེ། དེ་སྒྲུབ་ཀྱི་ཕྱོགས་ཆོས་ཀྱི་མཚན་ཉིད་ཡིན་ཏེ། ཚད་མ་མདོ་ལས། རྗེས་
དཔག་བྱ་དང་དོན་མཐུན་ལ། །ཡོད་མེད་ཉིད་ལ་མེད་པའོ། །ཞེས་པའི་རྗེས་དཔག་བྱ་དང༌། ཡོད་ཅེས་
པའི་དོན་ཡོད་པའི་ཕྱིར་དང༌། རྣམ་ངེས་ལས། རྗེས་དཔག་བྱ་དང་དེ་མཚུངས་ལ། །ཡོད་དང་ཞེས་
དང་༑ ཛེ་ཏཱ་རིས་ཀྱང་། རྗེས་སུ་དཔག་པར་བྱ་བ་ལ་ཡོད་པ་ཉིད་དུ་ངེས་པ་སྟེ་ཞེས་དང༌། དུལ་ལྷས་
རིགས་ཐིགས་འགྲེལ་པ་ལས་ཀྱང༌། འོག་ནས་འབྱུང་བའི་རྗེས་སུ་དཔག་པར་བྱ་བའི་མཚན་ཉིད་ལ་ཡོད་
པ་ཉིད་ནི་ཚུལ་གཅིག་ཡིན་ཏེ། ཞེས་དང༌། འཐད་ལྡན་ཆེ་བ་ལས་ཀྱང་། རྗེས་སུ་དཔག་པར་བྱ་བ་ནི་
ཆོས་ཅན་ཡིན་ནོ། །ཞེས་དང་། འཆད་པར་འགྱུར་བའི་རྗེས་སུ་དཔག་པར་བྱ་བའི་རང་བཞིན་ལ་ཡོད་པ་
སྟེ། ཞེས་གསུངས་པའི་ཕྱིར་དང་། དེ་བཞིན་དུ་ཐར་འབྱུང་སྦས་པ་སོགས་དུ་མས་བཤད་དོ། །འདིར་
རྩོད་གཞི་ལ་རྗེས་སུ་དཔག་བྱ་དང་ཕྱོགས་དང་བསྒྲུབ་བྱའི་མིང་གིས་བཏགས་པའི་དགོས་པ་ཡོད་
དེ༑ ཤེས་འདོད་དམ་དཔག་འདོད་ནི་བསྒྲུབ་བྱའི་ཆོས་ཡིན་ལ། ཆོས་དེས་ཁྱད་པར་དུ་བྱས་པས་
ནས དེས་རྒྱུ་དང་ལྡན་པས་ན་ཆོས་ཅན་ཏེ་ཤེས་འདོད་ཆོས་ཅན་ཞེས་བཤད་པར་འགྱུར་བའི་ཕྱིར། དེར་
ཐལ༑ མདོའི་རང་འགྲེལ་ལས། རྗེས་སུ་དཔག་པར་བྱ་བ་ནི་ཆོས་ཀྱིས་ཁྱད་པར་དུ་བྱས་པའི་ཆོས་ཅན་
ནོ༑ ༑ཞེས་དང༌། རྣམ་ངེས་རང་འགྲེལ་ལས། རྗེས་སུ་དཔག་པར་བྱ་བ་ནི་འདིར་ཤེས་པར་འདོད་པའི་བྱེ་
བྲག་དང་ལྡན་པའི་ཆོས་ཅན་ཏེ། ཞེས་གསུངས་པའི་ཕྱིར ཁྱབ་སྟེ། ཤེས་པར་འདོད་པ་དང་དཔག་པར་
འདོད་པ་དོན་འདྲ་ཞིང་བྱེ་བྲག་དང་ཁྱད་པར་གྱི་སྐད་དོད་གཅིག་ཡིན་པས་དེ་གཉིས་ཀྱང་དོན་འདྲ་ལ་སྔར་
བཤད་པ་ལྟར་པཎ་ཆེན་དུ་མས་བཤད་པའི་ཕྱིར། དར་ཊིཀ་མཐར་འཛིན་གདུང་སེལ་ལས། ཕྱོགས་ཆོས་
ཀྱི་མཚན་ཉིད་ཅེས་པ་ནས། བྱེ་བྲག་ནི་གང་དཔག་པར་འདོད་པའི་ཆོས་སོ་ཞེས་དང༌འཐད་ལྡན་ཆེ་བ་
ལས༑ རྗེས་སུ་དཔག་པར་བྱ་བ་ཡང་གང་ཞེ་ན། བཤད་པ་ཤེས་པར་འདོད་པ་སྟེ། ཤེས་པར་བྱ་བའི་བྱེ་

ལེའུ་དང་པོའོ་མཐའ་དཔྱོད། 284
མཚན་གཞི་ལ་མཚན་ཉིད་ངེས་བྱེད
བྲག་གང་ལ་ཡོད་པ་དེ་ལ་དེ་སྐད་ཅེས་བྱ་སྟེ། ཞེས་དང༌། ཛེ་ཏཱ་རིས་ཀྱང་། རྗེས་སུ་དཔག་པར་བྱ་བ་ནི་
འདིས་ཤེས་པར་འདོད་པའི་བྱེ་བྲག་གི་ཆོས་ཅན་ནོ། །ཞེས་གསུངས་པའི་ཕྱིར། ཕྱོགས་སྒྲའི་རྒྱུ་མཚན་
སོགས་བཤད་ཟིན། མཚན་ཉིད་ཀྱི་ཆ་སོ་སོར་འོག་ཏུ་འཆད་དོ། །ཡང་ཤེས་འདོད་ཆོས་ཅན་ལ་འགོད་
ཚུལ་དང་མཐུན་པར་ཡོད་རེ་རྟགས་ཡིན་པ་ཕྱོགས་ཀྱི་ཆོས་ཡིན་པའི་མཚན་ཉིད། ཡང་
སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་དེ་སྒྲ་
མི་རྟག་པར་སྒྲུབ་པའི་ཕྱོགས་ཆོས་ཀྱི་མཚན་ཉིད། འདི་དག་གོ་ཐོབ་དང་རྒྱ་གཞུང་གི་དོན་ལྟར་རོ། །དེ་
སྒྲུབ་ཀྱི་བསྒྲུབ་བྱའི་ཆོས་ཀྱི་དོན་དང་འབྲེལ་བ་དང་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་
མཐུན་པ་གཉིས་ཀར་ཡོད་པར་ངེས་པ་དེ། དེ་སྒྲུབ་ཀྱི་རྗེས་ཁྱབ་ཀྱི་མཚན་ཉིད། བྱེ་བྲག་ལ་སྦྱར་ན། སྒྲ་
མི་རྟག་པར་སྒྲུབ་པའི་བསྒྲུབ་བྱའི་ཆོས་ཀྱི་དོན་དང་འབྲེལ་བ་དང་སྒྲ་མི་རྟག་པར་སྒྲུབ་པའི་མཐུན་ཕྱོགས་
ཁོ་ན་ལ་འགོད་ཚུལ་དང་མཐུན་པ་གཉིས་ཀར་ཡོད་པར་ངེས་པ་དེ། སྒྲ་མི་རྟག་པར་སྒྲུབ་པའི་རྗེས་ཁྱབ་
ཀྱི་མཚན་ཉིད་ཡིན་ཏེ། མདོ་ལས། དེ་མཐུན་ལ་ཡོད་དང་ཞེས་དང་། དེའི་རང་འགྲེལ་ལས། དེ་དང་
མཐུན་པ་ཁོ་ན་ལ་ཡོད་ཅེས་ངེས་པར་གཟུང་བའི་ཕྱིར་རོ། །ཞེས་དང༌། རྣམ་ངེས་ལས། དེ་མཚུངས་ལ་
ཡོད་དང༌། ཞེས་དང༌། དེའི་རང་འགྲེལ་ལས། དེ་བཞིན་དུ་དེ་དང་མཐུན་པ་ཉིད་ལ་ཡང་ངོ་། །ཞེས་
དང་༑ ཛེ་ཏཱ་རིས་ཀྱང༌། མཐུན་པའི་ཕྱོགས་ཉིད་ལ་ཡང་ཡོད་པར་ངེས་པ་ཞེས་གཞུག་གོ །ཞེས་
གསུངས་པའི་ཕྱིར། འདི་ལ་བོད་སྔ་མ་འགའ་ཞིག་རྩོད་གཞི་མཐུན་ཕྱོགས་མིན་ཟེར་ན། དེ་འགོག་སླ་
ལ༑ རྒྱ་གར་བ་ལ་ལ་ན་རེ། བྱས་པ་སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་ཁོ་ན་ལ་ཡོད་པར་
ཐལ། དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པའི་ཕྱིར།འདོད་ན། དེ་སྒྲུབ་ཀྱི་ཆོས་ཅན་ལ་མེད་པར་
ཐལ༑ འདོད་པའི་ཕྱིར་ན་མ་ཁྱབ་སྟེ། འདིའི་ཉིད་སྒྲ་གཞན་ལྡན་རྣམ་གཅོད་ཡིན་ཞིང་སྒྲ་དེ་ཆོས་མི་རྟག་
པ་ལས་གཞན་མ་ཡིན་པའི་ཕྱིར། དེ་གཉིས་ཀ་ལ་འོ་ན། བྱས་པ་དེ་སྒྲ་མི་རྟག་པར་སྒྲུབ་པའི་རྩོད་གཞི་
སྒྲ་ལ་མ་གྲུབ་པར་ཐལ། སྒྲ་དེ་སྒྲ་མི་རྟག་པར་སྒྲུབ་པའི་མཐུན་ཕྱོགས་མ་ཡིན་པའི་ཕྱིར། ཁྱབ་སྟེ། དེ་

ལེའུ་དང་བོའོ་མཐའ་དཔྱོད། 285
མཚན་གཞི་ལ་མཚན་ཉིད་ངེས་བྱེད།
མཚུངས་པ་ཉིད་ལ་ཞེས་པ་ནི་ཕྱོགས་དང་མཐུན་པ་ཁོ་ནའམ་མཐུན་ཕྱོགས་ཁོ་ན་ལ་ཞེས་པ་ཡིན་བར་
བསྒྲུབས་ཟིན། ཁོ་ནས་དེ་སྒྲུབ་ཀྱི་མཐུན་ཕྱོགས་མ་ཡིན་པ་ལ་བྱས་པ་གཅོད་པའི་ཕྱིར། དེར་
ཐལ༑ གཞན་ལྡན་རྣམ་གཅོད་ཀྱི་ངག་ཡིན་པའི་ཕྱིར། རྩ་བར་འདོད་མི་ནུས་ཤིང་། རྟགས་ཁྱབ་གྲུབ་པ་
གསུམ་ག་ཡིན་པར་ཐལ། མདོ་དང་རྣམ་ངེས་གཉིས་ཀའི་རྩ་བར། རྗེས་དཔག་བྱ་དང་དེ་མཚུངས་ལ། །
ཡོད་ཅེས་པའི་དང་སྒྲ་ནི། ཛེ་ཏཱ་རིས། མཐུན་པའི་ཕྱོགས་ཉིད་ལ་ཡང་ཞེས་པ་དང་། ་རྣམ་ངེས་རང་
འགྲེལ་ལས་ཀྱང༌། དེ་དང་མཐུན་པ་ཉིད་ལ་ཡང་ངོ་།ཞེས་པ་དག་གི་ཡང་སྒྲ་དང་ཉིད་སྒྲས་བྱས་པ་
ཆོས་ཅན་ལ་ཡོད་པར་མི་གཅོད་པར་མ་ཟད་གྲུབ་ཟིན་སྡུད་པའི་ངེས་གཟུང་དང་གཞན་ལྡན་རྣམ་གཅོད་
གཉིས་ཀ་བྱེད་པའི་ཕྱིར། དཔེར་ན། དྲང་སྲོང་འདི་ལ་བུ་གཉིས་སྐྱེས་ཏེ་ན་ར་དང་སྲེད་མེད་བུ་ཉིད་དོ། །
ཞེས་པས་ན་ར་བུ་ཡིན་པ་མི་གཅོད་པ་དང་། དེ་བཞིན་དུ་ལྷ་སྦྱིན་དང་མཆོད་སྦྱིན་ཁོ་ན་ལ་ཟན་བྱིན་ཞེས་
པས་ཀྱང་ལྷ་སྦྱིན་ལ་སྦྱིན་བ་མི་གཅོད་པར་གྲུབ་ཟིན་སྡུད་པ་དང་གཞན་ལྡན་རྣམ་གཅོད་གཉིས་ཀ་བྱེད་
པའི་ཕྱིར རྣམ་ངེས་རང་འགྲེལ་ལས། དེ་དང་མཚུངས་པ་ཉིད་ལ་ཞེས་ངེས་པར་གཟུང་བའི་
ཕྱིར༑ ཆོས་ཅན་ལ་མེད་པར་འགྱུར་རོ་ཞེ་ན། མ་ཡིན་ཏེ། གཞན་དགག་པའི་དོན་གྱི་ཕྱིར་རོ། །ཞེས་
གསུངས་པས་རྩོད་གཞི་མཐུན་ཕྱོགས་ཡིན་པས་དེ་མི་གཅོད་གཞན་རྣམ་པར་གཅོད་ཅེས་བཤད། ཡང་དེ་
ཉིད་ལས། དེ་ལ་ཡོད་པར་གྲུབ་པ་སྡུད་པའི་ངེས་པར་གཟུང་བས་ནི་གཞན་རྣམ་པར་གཅོད་བ་ཡིན་
ཏེ། ཞེས་གསུངས་པས་གྲུབ་ཟིན་སྡུད་བ་དང་གཞན་ལྡན་རྣམ་གཅོད་གཉིས་ཀ་ཡིན་པར་བཤད་
ཅིང་དབེར་ན་སོགས་ཀྱིས་དཔེ་བཤད་པའི་ཕྱིར། དེར་ཐལ། འཐད་ལྡན་ལས། ་མཐུན་པའི་ཕྱོགས་
ཉིད་ལ། ཞེས་པ་ནས། ཞེས་ཕ་རོལ་དོགས་པ་ལ་བཤད་པ་དེ་ལྟར་ནི་མ་ཡིན་ཏེ། ཞེས་པ་ནས དཔེར་
ན་ལྷ་སྦྱིན་དང་མཆོད་སྦྱིན་ཁོ་ན་ལ་ཟན་བྱིན་ཅིག་ཅེས་བྱ་བ་ལྟ་བུའོ་ཞེས་རྒྱས་པར་བཤད་པའི་ཕྱིར། ཇི་
སྐད་དུ་དར་ཊི ཀ་མཐར་འཛིན་གདུང་སེལ་ལས། རྩོད་གཞི་མཐུན་ཕྱོགས་མ་ཡིན་པར་འདོད་པ་ནི་འདིའི་
དོན་རྣམ་ངེས་སུ་བཤད་པ་ཞིབ་ཏུ་མ་རྟོགས་པའོ། །ཞེས་གསུངས་པའི་ཕྱིར། རྣམ་བཅད་གསུམ་སོགས་

ལེའུ་དང་པོའོ་མཐའ་དཔྱོད། 286
མཚན་གཞི་ལ་མཚན་ཉིད་ངེས་བྱེད།
རྒྱས་པར་བཤད་པ་སྔར་ཡང་དཀའ་གནས་དག་སྤྲོས་ཟིན་པས་སླར་མ་སྤྲོས། དེ་སྒྲུབ་ཀྱི་བསྒྲུབ་བྱའི་ཆོས་
སུ་གཟུང་རྒྱུ་དང་འབྲེལ་སྟོབས་ཀྱིས་དེ་སྒྲུབ་ཀྱི་མི་མཐུན་ཕྱོགས་ལ་མེད་པ་ཁོ་ནར་ངེས་པ་དེ་དེ་སྒྲུབ་ཀྱི་
ལྡོག་ཁྱབ་ཀྱི་མཚན་ཉིད། ཡང་དེ་སྒྲུབ་མ་སྦྱར་ཡང་ཆོག སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་མི་
རྟག་པ་དང་འབྲེལ་སྟོབས་ཀྱིས་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ་ཁོ་ནར་ངེས་པའི་
གཏན་ཚིགས་དེ་སྒྲ་མི་རྟག་པར་སྒྲུབ་པའི་ལྡོག་ཁྱབ་ཀྱི་མཚན་ཉིད་ཡིན་ཏེ། རྣམ་ངེས་ལས། མེད་ལ་མེད་
པར་ནི། ངེས་པ་ཞེས་དང༌། དེའི་རང་འགྲེལ་ལས། བསྒྲུབ་པར་བྱ་དང་རིགས་མཐུན་པ་ལ་ཡོད་པའི་
གཏན་ཚིགས་དེའི་མེད་པ་ལ་མེད་པ་ཉིད་ནི་ཚུལ་གསུམ་པ་སྟེ་དེ་ཡང་ངེས་པ་ཡིན་ནོ། །ཞེས་དང་། ཚད་
མ་མདོ་ལས། མེད་ཉིད་ལ་མེད་པ། ཞེས་དང་། དེའི་རང་འགྲེལ་ལས། མེད་པ་ཉིད་ལ་མེད་པ་ཞེས་
པས་ནི་སླར་ཡང་དེ་ཉིད་ངེས་པར་བྱ་བའི་དོན་དུ་སྟེ་མེད་པ་ཉིད་ལ་མེད་པ་ཡིན་གྱི་གཞན་ལ་ཡང་མ་ཡིན་
ལ་འགལ་བ་ཡང་མ་ཡིན་ནོ། །ཞེས་པའི་དོན་ནོ། །ཞེས་དང༌། འཐད་ལྡན་ལས དེའི་མེད་པ་མཐུན་
པའི་ཕྱོགས་ཀྱི་དངོས་པོ་མེད་པ་ལ་མེད་པ་ཉིད་ཀྱི་ངོ་བོ་ནི་ཚུལ་གསུམ་པ་སྟེ། ཞེས་དང༌། ཛེ་ཏཱ་
རིས༑ མི་མཐུན་པའི་ཕྱོགས་ལ་ཡང་མེད་པ་ཉིད་དུ་ངེས་པ་ཞིག་གཞུག་གོ །ཞེས་དང༌། དུལ་ལྷས་
རིགས་ཐིགས་འགྲེལ་པར། རིགས་མི་མཐུན་ལ་གཅིག་ཏུ་མེད་པ་ཉིད་ནི་ཚུལ་གསུམ་པ་སྟེ ཞེས་
གསུངས་པའི་ཕྱིར།
འདི་ལ་རྒྱ་བོད་གཉིས་ཀར་སྣ་ཚོགས་སྨྲ་བ་མཁས་མི་མཁས་སྣ་ཚོགས་བྱུང་བ་བཀག་ཚུལ་གྱི་
གཞུང་འགྲེལ་ཙམ་བྱས་ན། ལྡོག་ཁྱབ་རྒྱས་པར་བཤད་པ། ལྡོག་ཚུལ་ལ་རྩོད་སྤོང་གཉིས། དང་པོ་ཚུལ་
གསུམ་པ་ངོས་བཟུང་བ་དང༌། ངེས་བྱེད་ཀྱི་ཚད་མ། གསུམ་པ་ལོགས་སུ་སྨོས་པའི་དགོས་པ་གསུམ་
ལས༑ དང་པོ་ནི། རྣམ་ངེས་རང་འགྲེལ་ལས། བསྒྲུབ་པར་བྱ་བ་ཞེས་པ་ནས། གསུམ་ག་ལ་བལྟ་བར་
བྱའོ༑ ༑ཞེས་བྱུང་། གཉིས་པ་ནི། དེ་ཉིད་ལས དོན་གཞན་དང་རང་གཞན་དག་ཅེས་པ་ནས། ལྡོག་པ་
ངེས་པ་ཡིན་ནོ། །ཞེས་བྱུང་། གསུམ་པ་ལ་དབང་ཕྱུག་སྡེའི་འདོད་པ་བརྗོད་པ་དང༌། དེ་དགག་པ་

ལེའུ་དང་པོའོ་མཐའ་དཔྱོད། 287
མཚན་གཞི་ལ་མཚན་ཉིད་ངེས་བྱེད
དང་༑ རང་གི་ལུགས་གསུམ་ལས། དང་པོ་ནི། དབང་ཕྱུག་སྡེས་རྗེས་འགྲོའི་ངོས་བཟུང་གི་དོན་ངེས་པ་
ལྡོག་ཁྱབ་ཀྱང་ངེས་ཀྱང་གཞན་པ་མི་མཐུན་ཕྱོགས་ཁོ་ནའམ་འབ་ལ་བ་མི་མཐུན་ཕྱོགས་ཁོ་ན་ལ་མེད་དམ་
སྙམ་པའི་དོགས་པ་བསལ་བའི་ཕྱིར་བསྣན་ནས་ཚུལ་གསུམ་པ་ལོགས་སུ་སྨོས། ཞེས་འདོད་དེ། རྣམ་
ངེས་རང་འགྲེལ་ལས། དེ་དང་མཐུན་པ་ཉིད་ལ་ཡོད་པ་ཞེས་བྱ་བས་ལྡོག་པ་གྲུབ་མོད་ཀྱི་ནས། ཞེས་
ཟེར་རོ། །ཞེས་དང་། དེའི་འགྲེལ་བཤད་འཐད་ལྡན་ལས། གྲུབ་ཟིན་པ་རྩོམ་པ་ནི། ཞེས་པ་ནས། ཞེས་
ཁ་ཅིག་རྟོགས་སོ་ཞེས་དང༌། རྣམ་ངེས་ཊི ཀ་ཆེན་ལས། དེའི་ལན་ལ་སློབ་དཔོན་དབང་ཕྱུག་སྡེ་ན་
རེ༑ ནས། དེ་ཉིད་ལ་འདོད་དོ། །ཞེས་དང༌། ཛྙཱ་ན་ཤྲིས་འགྲེལ་བཤད་ལས་ཀྱང༌། གལ་ཏེ་མཐུན་པ་
ཉིད་ལ་ཡོད་པ་ཞེས་སྨོས་པ་ཉིད་ཀྱིས། ཞེས་པ་ནས། ཞེས་སློབ་དཔོན་དབང་ཕྱུག་སྡེ་ཟེར་རོ། །ཞེས་
བྱུང་༑ གཉིས་པ་དེ་དགག་པ་ལ་གཞན་པ་མི་མཐུན་ཕྱོགས་ཁོ་ན་ལ་རྟགས་ལྡོག་པ་མ་ཡིན་པ་རྟོགས་པ་
དེའི་དགོངས་པ་མ་ཡིན་པ་དང་། འགལ་བ་མི་མཐུན་ཕྱོགས་ཁོ་ན་ལ་རྟགས་ལྡོག་པ་མ་ཡིན་པར་རྟོགས་
པ་ཡང་དེའི་དགོས་པ་མ་ཡིན་པ་དང༌། ཁྱོད་ལྟར་ན་ཚུལ་གསུམ་པ་ལོགས་སུ་སྨོས་པ་དོན་མེད་དུ་ཐལ་
བ་གསུམ་ལས། དང་པོ་ནི། རྣམ་ངེས་རང་འགྲེལ་ལས། དེ་ལ་མི་སྲིད་པ་ཉིད་ཀྱི་ཕྱིར་ཆོས་གཞན་ལ་
ཡོད་པ་འགོག་པའི་དོགས་པ་ནི་མེད་དོ། །ཞེས་གསུངས། དོན་ནི། རྗེས་ཁྱབ་ཀྱི་ངེས་བཟུང་རྟོགས་པའི་
ཕྱི་རྒོལ་ཆོས་ཅན། རྟགས་ཆོས་གཞན་ལ་ཡོད་པ་འགོག་གམ་སྙམ་པའི་དོགས་པ་མེད་པར་ཐལ། ཆོས་
གཞན་ལ་མི་འཇུག་པར་གཅིག་ཁོ་ན་ལ་འཇུག་པའི་རྟགས་དངོས་པོ་ལའང་མི་སྲིད་པའི་ཕྱིར་དང༌། ཁྱོད་
ཀྱིས་ཀྱང་དེ་ཤེས་ཟིན་པའི་ཕྱིར། གཉིས་པ་འཆད་པར། དེ་ཉིད་ལས། འགལ་བ་ལ་འགོག་པ་ཡང་དེ་ཁོ་
ན་ལ་འགོག་ན་ནི་སྐྱོན་དུ་འགྱུར་ན། ཞེས་པ་ནས། འོན་ཀྱང་དེ་དང་མཐུན་པ་ལས་ལྡོག་པ་ཡིན་ནོ།
ཞེས་བྱུང་། སྐྱོན་བྱུང་ཚུལ་ནི། དུ་བས་དུ་ལྡན་ལ་ལ་མེ་རྟོགས་ཚེ་ཚ་བ་མི་རྟོགས་པར་ཐལ། རྟགས་དུ་
བ་དེ་མེ་དང་འགལ་བ་གྲང་རེག་ཁོ་ན་ལས་ལྡོག་ཅིང༌། རྟགས་དུ་བ་དེ་གྲང་མིན་དྲོ་མིན་གྱི་རེག་བྱ་བཏང་
སྙོམས་པ་ལས་མི་ལྡོག་པའི་ཕྱིར། རྟགས་ཟུར་ཕྱི་མ་ཁས། ཞེས་པའོ། །གསུམ་པ་ནི། དེ་ཉིད་

ལེའུ་དང་པོའོ་མཐའ་དཔྱོད། 288
མཚན་གཞི་ལ་མཚན་ཉིད་ངེས་བྱེད
ལས༑ དེས་ན་འདི་ལ་སྐྱོན་མེད་པའི་ཕྱིར། ཚུལ་གསུམ་པ་མི་བརྗོད་པ་ཉིད་དུ་འགྱུར་རོ། །ཞེས་
དང་༑ དོན་ནི་དབང་ཕྱུག་སྡེ་ཆོས་ཅན། ཁྱོད་ཀྱིས་བཤད་པའི་དོགས་པ་དེ་དག་བཅད་པའི་ཆེད་དུ་ཚུལ་
གསུམ་པ་ལྡོག་ཁྱབ་མི་བརྗོད་བ་བརྗོད་མི་རིགས་ཤིང་དགོས་པ་མེད་པར་ཐལ། རྗེས་འགྲོའི་ངེས་བཟུང་
ལ་མཁས་པ་འདི་དང་ངེས་བཟུང་འདི་གཉིས་གང་ལའང་འདི་གཉིས་གང་ལས་ལྡོག་པར་བསྟན་པའི་སྐྱོན་
མེད་པའི་ཕྱིར། གསུམ་པ་སློབ་དཔོན་ཆོས་གྲགས་རང་ལུགས་ཀྱི་དེའི་དགོས་པ་ཁྱབ་པ་གཉིས་གང་རུང་
བརྗོད་པས་གཅིག་ཤོས་ཤུགས་ལ་སྦྱོར་བ་ལ་མཁས་པའི་ཆེད་ཡིན་པར་བཤད་པ་དང༌། རྗེས་སུ་འགྲོ་
ལྡོག་ཕན་ཚུན་མི་འཁྲུལ་བར་བཤད་པའི་རྩོད་སྤོང་དང༌འཐད་ཀྱང་རྟགས་ཚུལ་གཉིས་ཀར་ཐལ་བའི་
རྩོད་སྤོང་གསུམ།་དང་བོ་ནི། རྣམ་ངེས་རང་འགྲེལ་ལས། རྗེས་སུ་འགྲོ་བ་དང་ལྡོག་ཕ་དག་
ལས༑ ནས། སྦྱོར་བ་བསྟན་པའི་དོན་དུ་ཡིན་པའི་ཕྱིར་སྐྱོན་མེད་དོ། །དེའི་ཕྱིར་གཅིག་ཀྱང་སྦྱོར་བར་
འགྱུར་བ་ཡིན་ནོ། །ཞེས་གསུངས་སོ། །གཉིས་པ་ལ་ཁོ་ན་རེ། རྗེས་ཁྱབ་དང་ལྡོག་ཁྱབ་ཕན་ཚུན་མི་
འཁྲུལ་བ་མི་འཐད་པར་ཐལ། མཉན་བྱ་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་ཡང་རྗེས་ཁྱབ་མ་ཡིན་
པས་དེ་སྒྲུབ་ཀྱི་གོ་བྱེད་མ་ཡིན་པའི་ཕྱིར། ཞེས་རྩོད་ཚུལ་འཆད་པར། དེ་ཉིད་ལས།གལ་ཏེ་མཉན་པར་
བྱ་བ་ལྡོག་པ་ཡིན་ཡང་གོ་བར་བྱེད་པ་ཉིད་མ་ཡིན་ནོ་ཞེ་ན། ཞེས་བྱུང་། དེའི་ལན་དུ་མཉན་བྱ་ལ་ལྡོག་
ཁྱབ་མ་གྲུབ་པའི་རྒྱུ་མཚན་སྟོན་པར། དེ་ཉིད་ལས། མ་ཡིན་ཏེ་ལྡོག་པ་མེད་པའི་ཕྱིར་རོ། །ནས། ཐེ་
ཚོམ་དུ་འགྱུར་རོ། །ཞེས་པའི་བར་བྱུང་། ཕྱོགས་གླང་གིས་དེ་དེ་སྒྲུབ་ཀྱི་ཕྱོགས་ཆོས་དང་ལྡོག་ཁྱབ་གྲུབ་
པའི་ཚུལ་གཉིས་ཀར་བཤད་པ་ནི་མི་མཐུན་ཕྱོགས་ལ་མ་མཐོང་ཙམ་གྱིས་གྲུབ་ཅིང་རྗེས་འགྲོ་མ་མཐོང་
བས་དེ་ལྟར་བཤད་པ་ཙམ་ཡིན་པའི་ཕྱིར། ཞེས་འཆད་པར། དེ་ཉིད་ལས། རྗེས་སུ་འགྲོ་བ་མ་མཐོང་
བའི་ཕྱིར། ལྡོག་པ་དང་ལྡན་པར་བཤད་དོ། །ཞེས་བྱུང་། དེ་འདྲའི་ལྡོག་པ་གོ་བྱེད་ཀྱི་ཡན་ལག་མིན་
ཚུལ་འཆད་པར།དེ་ཉིད་ལས། ལྡོག་པའི་རྣམ་པ་དེ་ལྟ་བུ་ནི་གོ་བྱེད་མ་ཡིན་ཏེ། ནས། སྒྲུབ་པར་བྱེད་
པའི་ཕྱིར་རོ། །ཞེས་བྱུང་། གསུམ་པ་ནི། འོ་ན། རྟགས་ཚུལ་གཉིས་པར་ཐལ་ལོ། །སྦྱོར་བ་གཅིག་

289ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད།
གིས་བཤད་ཚུལ་དང་ཁྱབ་ཚུལ་ཕན་ཚུན་གཅིག་གྲུབ་ན་ཅིག་ཤོས་ཀྱང་གྲུབ་པས་ཁྱབ་པའི་ཕྱིར་ན། མ་
ཁྱབ་སྟེ། སྦྱོར་ངག་གཅིག་གིས་བཤད་ཀྱང་ཚུལ་གཉིས་གཅིག་བྱས་པ་མ་ཡིན་པར་ཐ་དད་ཡིན་པ་དེའི་
ཕྱིར༑ ཞེས་འཆད་པར། དེ་ཉིད་ལས། འོ་ན། རྟགས་ཚུལ་གཉིས་པར་འགྱུར་རོ་ཞེ་ན། ནས། ཞེས་
བཤད་དོ། །ཞེས་བྱུང་། འདིའི་ཤེས་བྱེད་ཚད་མ་མདོའི་རང་འགྲེལ་གྱི་ཡིན་ནོ། །གཉིས་པ་ལྡོག་ཁྱབ་ལ་
གཞན་སྡེའི་རྩོད་ཚུལ་འཆད་པར། དེ་ཉིད་ལས། གཞན་དག་མེད་པ་ལ་མེད་པ་ཉིད་མི་འགྲུབ་སྟེ མེད་
བ་ལ་གཞི་ལ་སོགས་པ་མི་འཐད་པའི་ཕྱིར་ཞེའོ། །ཞེས་བྱུང་། འདིའི་ཕྱོགས་གླང་ལ་སྨོད་མཁན་ནི་རྐང་
མིག་གི་རྗེས་འབྲང་འོད་བྱེད་པ་ཞེས་པ་རྐང་མིག་གི་མདོ་ལ་འགྲེལ་པ་བྱེད་མཁན་དཔལ་ལྡན་ཆོས་
གྲགས་དང་དུས་མཉམ་པ་དེ་ཡིན་གྱི་རྐང་མིག་ནི་མ་ཡིན་ཏེ། དེ་སློབ་དཔོན་འཕགས་པས་ཀྱང་ཕྱོགས་
སྔར་བླངས་པའི་ཕྱིར། དེས་ན་ཛྙཱ་ན་ཤྲིས་རྣམ་ངེས་འགྲེལ་བཤད་ལས གཞན་དག་ན་རེ། ཞེས་བྱ་བ་ནི་
གསལ་བྱེད་པ་སྟེ། ཐུབ་བ་རྐང་མིག་གི་མདོའི་རྣམ་འགྲེལ་བྱེད་པ་སློབ་དཔོན་ཆོས་ཀྱི་གྲགས་པའི་ཞལ་
སྔ་ནས་དང་དུས་མཉམ་པར་བྱུང་བའོ། །ཞེས་གསུངས་པའི་ཕྱིར། འཐད་ལྡན་ལས་འདི་མ་བཤད་
ཀྱང་༑ འདི་ལྟར་ཤིན་ཏུ་འཐད་པས་ཆ་པ་སོགས་ཀྱིས་རྐང་མིག་ལ་བཤད་པ་ནོར་བར་མངོན། དེ་དགག་
བ་ལ་དེ་ལྟར་འདོད་ཅིང་ཕྱོགས་གླང་ལ་སྡང་བ་ཕྱུགས་ལས་ཕྱུགས་ལྟ་བུ་ཡིན་ཚུལ་འཆད་པར། དེ་ཉིད་
ལས༑ རེ་ཞིག་ཕྱུགས་དག་ཀྱང་ནས། མི་ཤེས་པ་གཞན་ཅི་ཡོད། ཅེས་བྱུང་། འོད་བྱེད་པ་བླུན་པོ་ཆོས་
ཅན། ཕྱུགས་ལས་ཕྱུགས་ཡིན་པར་ཐལ། དངོས་མེད་ལ་དངོས་པོ་མེད་པའི་ཐ་སྙད་ཀྱི་ཚིག་དང་རྣམ་
རྟོག་འཇུག་བཞིན་དུ། དངོས་མེད་ལ་དངོས་མེད་ཀྱི་ཐ་སྙད་མི་འཐད་ཅེས་གཞན་ལ་དགག་པ་བྱེད་པའི་
ཕྱིར༑ ཁྱབ་སྟེ། ཚིག་གཅིག་པུ་དེས་རང་ཉིད་དངོས་འགལ་བྱས་ཚར་བའི་ཕྱིར་དང་། ཚིག་གཅིག་པོ་
དེས་རང་ཉིད་སུན་འབྱིན་དང་དམ་བཅའ་གཉིས་ཀ་བྱས་པའི་ཕྱིར། དེ་ཉིད་ལས་འདི་ལྡོག་པའི་དོན་སྟོན་
པར་བྱེད་པའི་ཚིག་དེ་ཉིད་ཀྱིས་མེད་པ་ལ་ཐ་སྙད་མི་འཐད་པར་སྟོན་ཅིང་ཞེས་སོགས་ཀྱི་དངོས་འགལ་
ཡང་ཡང་བསྟན་ནས་རྒྱས་པར་བཀག་གོ།རྣམ་ངེས་ཊིཀ་ཆེན་ལས། ཉེས་པ་འདི་དག་ནི། ཞེས་སོགས་

ལེའུ་དང་པོའོ་མཐའ་དཔྱོད 290
མཚན་གཞི་ལ་མཚན་ཉིད་ངེས་བྱེད
ལྟར་རང་མཚན་སྒྲས་བརྗོད་དུ་མེད་པ་དང༌། དེ་ཐ་སྙད་ཀྱི་གཞིར་མེད་པར་འདོད་པ་སོགས་དངོས་
འགལ་གྱི་ཕུང་པོ་དང་རིགས་པའི་ལམ་ལས་འདས་པ་ཡིན་ནོ། །འདི་དག་རྣམ་འགྲེལ་གྱི་གཏན་ཚིགས་
ལྟར་སྣང་ལ་འཕྲོས་ཤིང་རྣམ་ངེས་སུ་རྟགས་ཡང་དག་གི་ལྡོག་ཁྱབ་ལ་འཕྲོས་ཀྱང་གཉིས་ཀར་འབྲེལ་
བས་མི་འགལ་ལ། རྣམ་འགྲེལ་གྱི་གཞན་དོན་སྐབས་སུ་བཤད་ཅིང་རྣམ་ངེས་ཀྱི་རང་དོན་སྐཔས་སུ་
བཤད་པ་ཡང་གཉིས་ཀར་འབྲེལ་བ་ཡིན་ཏེ། རང་གི་ངེས་པ་བཞིན་དུ་གཞན་ལའང་བཤད་དགོས་པའི་
ཕྱིར༑ ཚད་མ་མདོར། རང་གིས་རྟོགས་པ་བཞིན་གཞན་ལ། །ངེས་པ་སྐྱེད་པར་འདོད་པ་ཡིས། །ཞེས་
དང་༑ སློབ་དཔོན་འཕགས་པས་བྱང་ཆུབ་སེམས་འགྲེལ་ལས། རང་ལ་ངེས་བཞིན་གཞན་དག་ལ།
ངེས་པ་སྐྱེད་པར་བྱ་བའི་ཕྱིར། །རྟག་ཏུ་འཁྲུལ་བ་མེད་པར་ནི། །མཁས་རྣམས་རབ་ཏུ་འཇུག་པ་ཡིན།
ཞེས་གསུངས་པའི་ཕྱིར།
གཉིས་པ་མིང་གི་རྣམ་གྲངས་དང་སྒྲ་བཤད་ནི། ཤེས་བྱ་ཆོས་ཅན། གཏན་ཚིགས་ཀྱི་མིང་གི་
རྣམ་གྲངས་ཡོད་དེ་ཕྱོགས་ཆོས་ཀྱི་ཚུལ་དང་ཕྱོགས་ཀྱི་ཆོས་དང་གཏན་ཚི།ས་དང་རྟགས་དང་རྒྱུ་མཚན་
དང་ཤེས་བྱེད་ཀྱི་རྒྱུ་དང་ཁྱབ་བྱ་དང་སྒྲུབ་བྱེད་དང་སྒྲུབ་བྱེད་ཀྱི་ཆོས་ཀ་བྱེད་དང་དཔག་བྱེད་ཀྱི་
ཆོས་རྣམས་ཡིན་པའི་ཕྱིར། པཎ་ཆེན་ཐར་འབྱུང་སྦས་པའི་རྟོག་གེ་སྐད་ལས། སྒྲུབ་པར་བྱེད་པ་དང་
ཤེས་པར་བྱེད་པ་དང་གཏན་ཚིགས་དང་ཁྱབ་པར་བྱ་བ་ཞེས་པ་རྟགས་ཀྱི་མིང་གཞན་རྣམས་སོ། །ཞེས་
དང་༑ ཤཱ་ས། ཁྱབ་པར་བྱ་བ་གཏན་ཚིགས་དེ་ལ་ཞེས་དང་། བྲམ་ཟེས་ཀྱང་། གཏན་ཚིབ་ས་གོ་བར་
བྱེད་པ་ཡིན་ནོ། །ཞེས་དང་། ཕྱོགས་གླང་གིས་ཤེས་བྱེད་སྐབས་ཀྱི་དབང་བྱས་ཕྱིར། ཞེས་པའི་རང་
འགྲེལ་ལས། གཏན་ཚིབ།ས་ནི་ཤེས་པར་བྱེད་པའི་དབང་དུ་བྱས་པའི་ཕྱིར། ཞེས་དང་། རྟོགས་པར་བྱེད་
པའི་རྒྱུ་ཡིན་གྱི་ཞེས་སོགས་དུ་མས་གྲུབ་བོ། །སྒྲ་བཤད་གཞན་རྣམས་གོ་སླ། བྱས་པ་ཆོས་ཅན། སྒྲ་མི་
རྟག་པར་སྒྲུབ་པའི་རྟགས་ཞེས་བརྗོད་པའི་རྒྱུ་མཚན་ཡོད་དེ། ཁྱོད་སྒྲ་མི་རྟག་པར་སྒྲུབ་བྱེད་སྒོ་ནས་
མཚོན་པར་བྱེད་པས་ན་རྟགས་ཞེས་བརྗོད་པའི་ཕྱིར། འཐད་ལྡན་ཆུང་ངུ་ལས། མཚོན་པར་བྱེད་ཅིང་

ལེའུ་དང་པོའོ་མཐའ་དཔྱོད། ..B 291
མཚན་གཞི་ལ་མཚན་ཉིད་ངེས་བྱེད།
འདིས་དོན་སྟོན་པར་བྱེད་པས་རྟགས་སོ། །ཞེས་དང༌། དུལ་ལྷས། འདིས་མཚོན་པར་བྱེད་པས་ན་
རྟགས་སོ། །ཞེས་གསུངས་པའི་ཕྱིར། རྗེས་ཁྱབ་དང་རྗེས་འགྲོའི་ཁྱབ་པ་དང་རྗེས་འགྲོའི་ཚུལ་དང་རྗེས་
འགྲོའི་ཁྱབ་ཚུལ་རྣམ་གྲངས། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་རྗེས་ཁྱབ་དང་རྗེས་ཁྱབ་ཀྱི་
ཚུལ་ཞེས་བརྗོད་པའི་རྒྱུན་མཚན་ཡོད་དེ། ཁྱོད་སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་མི་རྟག་པ་དང་
འབྲེལ་བས་ཁྱོད་དེ་ཡོད་པའི་རྗེས་སུ་འགྲོ་ཞིང་དེས་ཁྱབ་པར་བྱ་བ་ཡིན་པས་ན་རྗེས་ཁྱབ་དང་ཁྱབ་བྱ་དེའི་
རང་བཞིན་ཡིན་པས་ན་ཚུལ་ཞེས་བརྗོད་པའི་ཕྱིར། ཡང་དེ་ཆོས་ཅན། ཁྱོད་ལ་དེ་སྒྲུབ་ཀྱི་ལྡོག་ཁྱབ་ཀྱི་
ཚུལ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་དེ་སྒྲུབ་ཀྱི་ཆོས་མི་རྟག་པ་མེད་ན་ཁྱོད་ཀྱང་ལྡོག་དགོས་
ཤིང་དེ་སྒྲུབ་ཀྱི་མི་མཐུན་ཕྱོགས་ལས་ལྡོག་པའི་ཆོས་མི་རྟག་པའི་ཁྱབ་བྱ་ཡིན་པས་ན་ལྡོག་ཁྱབ་
དང་༑ ཁྱབ་བྱ་དེའི་རང་བཞིན་ཡིན་པས་སམ་ཁྱབ་བྱ་དེས་བསྒྲུབ་བྱའི་སྒྲོ་འདོགས་ལ་གནོད་པས་ན་ཚུལ་
ཞེས་བརྗོད་བའི་ཕྱིར། འདིར་གཞན་རྣམས་སྔར་ཁྱབ་སྒྲུབ་ཀྱིས་བཤད་ཟིན་ཅིང་ཚུལ་གྱི་སྐད་དོད་དུ་མ་
ཡོད་པས་ཚུལ་གསུམ་གྱི་རྟགས་ཞེས་པའི་ཚུལ་གྱི་སྐད་དོད་རཱུ་བ་ཡིན་ཏེ། བྱེ་བྲག་རྟོགས་བྱེད་ལས་ཏྲི་
རཱུ་བ་ལིངྒ་ཚུལ་གསུམ་པའི་རྟགས་ཞེས་བཤད་པའི་ཕྱིར། ཡང་ན། སློབ་དཔོན་དབྱིག་གཉེན་གྱིས་རྟེན་
འབྲེལ་མདོ་འགྲེལ་ལས། གཟུགས་ཞེས་བྱ་བ་ནི་གནོད་པར་གྱུར་བ་ཞེས་བྱའོ། །ཞེས་དང་། གཞན་
དག་གཟུགས་ཞེས་བྱ་བ་ནི་གེགས་བྱེད་པ་ཡིན་ནོ། །ཞེས་གསུངས་པ་ལྟར། བསྒྲུབ་བྱའི་ཟློག་ཕྱོགས་ལ་
རྟགས་དེ་རྗེས་སུ་འགྲོ་ལྡོག་གིས་ཁྱབ་པར་བྱ་བའི་སྒོ་ནས་གནོད་པར་བྱེད་པས་ན་རྗེས་སུ་འགྲོ་ལྡོག་གི་
ཁྱབ་པའི་ཚུལ་ཞེས་བྱའོ་བྱས་ནའང་ཚིག་དོན་གཉིས་ཀར་འབྱོར་བར་སེམས་སོ། །དཔྱད་གཞིའོ །
གསུམ་པ་ཕྱོགས་ཆོས་ཀྱི་དང་རྗེས་ཁྱབ་ཀྱི་དང་ལྡོག་ཁྱབ་ཀྱི་མཚན་ཉིད་ཆ་བཤད་པ་གསུམ་
ལས༑ དང་པོ་ནི། རིགས་ཐིགས་ལས། ཚུལ་གསུམ་པ་ཉིད་ཀྱི་རྟགས་ནི་རྗེས་སུ་དཔག་བྱ་ལ་ཡོད་པ་
ཉིད་དང༌། ཞེས་གསུངས། དེའི་དོན་ཆོས་མཆོག་གི་མདོར་བསྟན་རྒྱས་བཤད་གཉིས་ཀྱང་བཤད་
དེ༑ མདོར་བསྟན་ནི། འཐད་ལྡན་ཆུང་ངུ་ལས། འཆད་པར་འགྱུར་བའི་མཚན་ཉིད་རྗེས་སུ་དཔག་པར་

ལེའུ་དང་པོའོ་མཐའ་དཔྱོད། 292
མཚན་གཞི་ལ་མཚན་ཉིད་ངེས་བྱེད
བྱ་བ་དེ་ལ་རྟགས་ཡོད་པ་ཉིད་དུ་ངེས་པ་ནི་ཚུལ་གཅིག་ཡིན་ནོ། །ཞེས་གསུངས། རྒྱས་བཤད་ནི། དེ་
ཉིད་ལས། འདིར་ངེས་པའི་སྒྲ་ཞེས་པ་ནས། མ་གྲུབ་པ་ཐམས་ཅད་བསལ་བ་ཡིན་ནོ། །ཞེས་གསུངས་
སོ༑ །རྗེས་སུ་དཔག་བྱ་ལ་འགོད་ཚུལ་དང་མཐུན་པར་ཡོད་པ་སྨོས་པས་དོན་སྐྱོན་གྱི་དེ་སྒྲུབ་ཀྱི་མ་གྲུབ་
པའི་གཏན་ཚིག་རྣམས་སེལ་བ་ཡིན་ཏེ། སྒྲ་མི་རྟག་སྒྲུབ་ལ་མིག་ཤེས་ཀྱི་གཟུང་བྱ་ལྟ་བུ་རྩོད་གཞི་ལ་
འགོད་ཚུལ་དང་མཐུན་པར་མ་གྲུབ་པ་ཐམས་ཅད་སེལ་བའི་ཕྱིར། དེར་ཐལ། མིག་ཤེས་ཀྱི་གཟུང་བྱ་སྒྲ་
མི་རྟག་སྒྲུབ་ལ་འགོད་ཚུལ་དང་མཐུན་པར་མི་འཐད་པའི་ཕྱིར། དེར་ཐལ། དེ་སྒྲུབ་ཀྱི་འགོད་ཚུལ་ཡིན་
འགོད་གང་ཞིག སྒྲ་མིག་ཤེས་ཀྱི་གཟུང་བྱ་མ་ཡིན་པའི་ཕྱིར། འཐད་ལྡན་ཆུང་ངུ་ལས། དེ་ལ་ཡོད་པའི་
ཚིག་གིས་ནི། མིག་གིས་གཟུང་བར་བྱ་བ་ཡིན་པའི་ཕྱིར་ཞེས་བྱ་བ་ལ་སོགས་པ་མ་གྲུབ་པ་བསལ་བ་
ཡིན་ནོ། །ཞེས་གསུངས་པའི་ཕྱིར། དེ་བཞིན་དུ་དུ་མས་བཤད་དོ། །རྟོག་གེ་སྐད་ལས། ཡོད་པ་སྨོས་
པས་མ་གྲུབ་པ་བསལ་ཏེ། ཞེས་པ་ནས མིག་གི་རྣམ་པར་ཤེས་པའི་གཟུང་བྱ་ཉིད་དོ་དེ་ཆོས་ཅན་སྒྲ་ལ་
མེད་དོ། །ཞེས་གསུངས་པའི་ཕྱིར། དེས་ན་རིགས་ཐིགས་ལས་རྗེས་སུ་དཔག་བྱ་ལ་ཡོད་པ་ཞེས་པ་
འགོད་ཚུལ་དང་མཐུན་པར་ཡོད་པའི་དོན་ཡིན་ཏེ དེ་ལྟར་སྐབས་སྟོབས་ཀྱིས་ཤེས་པའི་ཕྱིར། དེ་ལྟར་
མ་ཡིན་ན་དོན་བྱེད་ནུས་སྟོང་དེ་འདུས་མ་བྱས་ཀྱི་ནམ་མཁའ་དངོས་མེད་དུ་སྒྲབ་པའི་མི་མཐུན་ཕྱོགས་
རྟག་པར་སྒྲུབ་པའི་རྟགས་ཡང་དག་མ་ཡིན་པར་འགྱུར་ཏེ། དེ་དེ་མེད་པའི་ཕྱིར་རོ། །ཉིད་སྨོས་པ་ལ་
ཆོས་ཅན། དགོས་པ་ཡོད་དེ། མཚན་མོ་ལོ་མ་འཁུམས་ཏེ་ཉལ་བ་དེ་ལྗོན་ཤིང་སེམས་ལྡན་དུ་སྒྲུབ་པའི་
ཕྱོགས་ཆོས་ཡིན་པ་བཅད་པའི་ཆེད་ཡིན་པའི་ཕྱིར། ཉིད་སྨོས་པས་དེ་དེ་སྒྲུབ་ཀྱི་ཕྱོགས་ཆོས་ཡིན་པ་
གཅོད་ནུས་པར་ཐལ། མཚན་མོ་ལོ་མ་འཁུམས་་ཏེ་ཉལ་བ་དེ་ལྗོན་ཤིང་ལ་ཡོད་ཀྱང་དེ་ལྗོན་ཤིང་ལ་འགོད་
ཚུལ་ལྟར་ཡོད་པ་ཁོ་ན་མ་ཡིན་པའི་ཕྱིར། དེར་ཐལ། ལྗོན་ཤིང་ཐམས་ཅད་ཀྱི་ལོ་མ་མཚན་མོ་མི་ཉལ་
བའི་ཕྱིར། དེར་ཐལ། ལྗོན་ཤིང་ཡིན་ན་ལོ་མ་འཁུམས་ནས་ཉལ་བས་མ་ཁྱབ་པའི་ཕྱིར། འཐད་ལྡན་
ཆུང་ངུ་ལས། ཉིད་ཀྱི་ཚིག་གིས་ཕྱོགས་གཅིག་ལ་མ་གྲུབ་པ་བསལ་བ་ཡིན་ཏེ། ཇི་ལྟར་ལྗོན་ཤིང་ནི་

ལེའུ་དང་བོའོ་མཐའ་དཔྱོད། 293
མཚན་གཞི་ལ་མཚན་ཉིད་ངེས་བྱེད
སྲོག་དང་བཅས་པ་ཡིན་ཏེ། ཉལ་བའི་ཕྱིར་རོ་ཞེས་ཕྱོགས་སུ་བྱས་པ་ལ་ལོ་མ་འཁུམས་པའི་མཚན་ཉིད་
ཀྱི་ཉལ་བ་ནི་ཕྱོགས་གཅིག་ལ་མ་གྲུབ་པ་ཡིན་ཏེ། འདི་ལྟར་ཤིང་ཐམས་ཅད་ནི་མཚན་མོ་ལོ་མ་ཁུམ་པ་
ལ་བརྟེན་པ་མ་ཡིན་ཏེ། འགའ་འགའ་ཙམ་ཁོ་ནར་ཟད་པ་ལྟ་བུའོ། །ཞེས་གསུངས་པའི་ཕྱིར། འདིའི་
ཉལ་བ་ནི་ལོ་མ་འཁུམས་པ་ཙམ་ཡིན་ཏེ། འཇིག་རྟེན་ན་ལོ་མ་འཁུམས་པ་ལ་ཉལ་བ་དང་ས་ལ་འགྱེལ་བ་
ལ་ཡང་ཉལ་བ་ཞེས་གྲགས་པའི་ཕྱིར། རྟོག་གེ་སྐད་ལས། ལོ་མ་ཟུམ་པའི་མཚན་ཉིད་ནི་ཉལ་བ་སྟེ། དེ་
ཡང་ཤིང་ཐམས་ཅད་ལ་མ་གྲུབ་བོ་ཞེས་གསུངས་པའི་ཕྱིར། དེས་ན་ལྗོན་ཤིང་ལ་ལོ་མ་ཡོད་ཀྱི་ལྗོན་ཤིང་
ལ་ལོ་མ་ཡོད་བ་ཁོ་ན་མ་ཡིན་པའི་ཁྱད་པར་འབྱེད་རིགས་པར་ཐལ། ལྗོན་ཤིང་ལ་ལོ་མ་ཡོད་པ་གང་
ཞིག ལྗོན་ཤིང་ལ་ལོ་མ་ཡོད་པ་ཁོ་ན་རང་མ་ཡིན་པའི་ཕྱིར། དང་པོ་གྲུབ་སྟེ། ལྗོན་ཤིང་གི་ལོ་མ་ལ་
རིགས་དུ་མ་ཡོད་པའི་ཕྱིར། གཉིས་པ་གྲུབ་སྟེ། ལྗོན་ཤིང་ལ་ལོ་མ་ཡོད་པ་རྐྱང་བ་མ་ཡིན་པའི་
ཕྱིར། དེར་ཐལ། དེ་ལ་ལོ་མ་ཡོད་མེད་གཉིས་འབྱེད་དགོས་པའི་ཕྱིར། འདིས་ལོ་མ་ཅན་ལའང་མཚན་
མོ་འཁུམ་མི་འཁུམ་གྱི་རིགས་པ་དེ་ལྟར་སྒྲུབ་ལ་ཞིབ་ཆ་ཀྱིས། གཞན་དུ་དངོས་འགལ་གྱི་ཕུང་པོ་
ཡོད༑ ཉིད་ཡོད་པའི་ཚིག་གི་སྔར་མ་སྨོས་པར་རྗེས་ལ་སྨོས་པ་ལ་ཆོས་ཅན། དགོས་པ་ཡོད་དེ། ཉིད་
ཡོད་པའི་སྔར་སྨོས་ན་རྗེས་སུ་དཔག་བྱ་ཁོ་ན་ལ་ཡོད་པ་ཕྱོགས་ཆོས་ཀྱི་མཚན་ཉིད་ཀྱི་ཟུར་དུ་འགྱུར་
དགོས་ལ་དེ་ལྟ་ན་སྒྲ་མི་རྟག་སྒྲུབ་ཀྱི་ཕྱོགས་ཆོས་ལ་སྒྲའི་ཐུན་མོང་མ་ཡིན་པའི་ཆོས་ཁོ་ན་དགོས་པར་
འགྱུར་བ་དེ་བཅད་པའི་ཆེད་དུ་ཉིད་ཡོད་པའི་རྗེས་ལ་སྨོས་པའི་ཕྱིར། འཐད་ལྡན་ཆུང་ངུ་ལས་ཡོད་པའི་
ཚིག་གི་རྗེས་ལ་ཉིད་སྨོས་པས་ནི་ཐུན་མོང་མ་ཡིན་པའི་ཆོས་བསལ་བ་ཡིན་ནོ། །ཇི་སྟེ་རྗེས་སུ་དཔག་
པར་བྱ་བ་ཉིད་ལ་ཡོད་པ་ཞེས་སྨྲ་ན་ནི། མཉན་པར་བྱ་བ་ཁོ་ན་གཏན་ཚིགས་ཡིན་པར་འགྱུར་རོ། །ཞེས་
གསུངས་པའི་ཕྱིར། ངེས་པ་སྨོས་པ་ལ་ཆོས་ཅན། དགོས་པ་ཡོད་དེ། ཆོས་ཅན་ལ་ལྟོས་ནས་ཐེ་ཚོམ་ཟ་
བ་དང་རྟགས་ལ་ལྟོས་ནས་ཐེ་ཚོམ་ཟ་བ་ལྟ་བུའི་ཐེ་ཚོམ་ཟ་ནས་མ་གྲུབ་པའི་གཏན་ཚིགས་ཡིན་པ་གཅོད་
པའི་ཕྱིར་ཏེ། འཐད་ལྡན་ཆུང་ངུ་ལས། ངེས་པ་སྨོས་པས་ནི་ཐེ་ཚོམ་ཟ་བའི་མ་གྲུབ་པ་ཐམས་ཅད་བསལ་

ལེའུ་དང་པོའོ་མཐའ་དཔྱོད། 294 མཚན་གཞི་ལ་མཚན་ཉིད་ངེས་བྱེད།
བ་ཡིན་ནོ། །ཞེས་གསུངས་པའི་ཕྱིར། འདིས་ཐེ་ཚོམ་གཅོད་ཚུལ། ལ་ལས་དོན་ཁོ་ནར་སྦྱོར་བ་མི་
འཐད་པར་ཐལ། དེ་ཡོད་པ་དང་ཁོ་ནའི་སྒྲས་བཅད་ཟིན་པའི་ཕྱིར། དེས་ན་ཡང་ཁ་ཅིག བློ་སྐྱོན་གཉིས་
ལས་བློ་སྐྱོན་ཁོ་ནར་སྦྱོར་བ་ཡང་མི་འཐད་པར་ཐལ། འདིའི་ངེས་སྒྲས་ཐེ་ཚོམ་སེལ་བས་གཙོ་བོར་བློ་
སྐྱོན་གཅོད་པར་སྦྱོར་ཡང་དོན་སྐྱོན་དང་བློ་སྐྱོན་ཅིག་ཅར་ཞུགས་པའི་ཐེ་ཚོམ་ཟ་ནས་མ་གྲུབ་པའི་དེ་སྒྲུབ་
ཀྱི་རྟགས་སྐྱོན་ཀྱང་ཡོད་པའི་ཕྱིར། འདི་ཕྱོགས་ཙམ་བསྟན་གྱི་ལུང་རིགས་མ་སྤྲོས་སོ། །རྣམ་ངེས་ཊི ཀ་
ཆེན་སོགས་ལ་བལྟ་དགོས་སོ། །དེ་གཅོད་ཀྱང་ནུས་ཏེ། ཆོས་དེ་གཞི་དེར་སྒྲུབ་པའི་ཕྱོགས་ཆོས་ཡིན་ན་
ཆོས་དེ་ལ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པས་ཁྱབ་ཅིང་། གང་ཟག་དེའི་ངོར་དེ་ལྟར་མ་
གྲུབ་བར་དུ་དེ་དེ་སྒྲུབ་ཀྱི་ཕྱོགས་ཆོས་སུ་སོང་བ་མ་ཡིན་པའི་ཕྱིར། གཉིས་པ་རྗེས་ཁྱབ་ནི། རིགས་
ཐིགས་ལས་མཐུན་པའི་ཕྱོགས་ཉིད་ལ་ཡོད་པ་ཞེས་དང༌། དེའི་དོན་འཆད་པར། འཐད་ལྡན་ཆུང་བ་
ལས༑ མཐུན་པའི་ཕྱོགས་ནི་མཚན་ཉིད་འཆད་པར་འགྱུར་བའོ། །དེ་ཉིད་ལ་ཡོད་པའི་ཚུལ་གཉིས་པ་
ཡིན་ནོ། །ཞེས་མདོར་བསྟན། དེ་ཉིད་ལས། འདིར་ཡང་ཡོད་པ། ཞེས་པ་ནས། ཐེ་ཚོམ་ཟ་བ་ཡིན་
ནོ༑ །ཞེས་པས་རྒྱས་པར་བཤད། འདིར་མཐུན་ཕྱོགས་ཞེས་པའི་ཕྱོགས་ནི་དེ་སྒྲུབ་ཀྱི་བསྒྲུབ་བྱའི་ཆོས་ལ་
བྱེད་པ་ཡིན་ཏེ། དེ་ཁྱབ་པ་གཉིས་ཀྱི་འབྲེལ་ཡུལ་དང་བསྒྲུབ་བྱའམ་ཕྱོགས་ཡིན་པའི་ཕྱིར། ཁྱབ་
ཅིང་༑ རྟགས་གྲུབ་སྟེ། འཐད་ལྡན་ལས། རྗེས་སུ་དཔག་པའི་ཐ་སྙད་ནི་རྣམ་པ་གསུམ་ལ་ཡིན་ཏེ་ཞེས་
དང་། ཁྱབ་པའི་ཡུལ་བསྒྲུབ་པར་བྱ་བའི་ཆོས་དང་ཞེས་དང་། མདོའི་རང་འགྲེལ་ལས། ཕྱོགས་ཞེས་
བྱ་སྟེ༑ དེ་ཡང་བསྒྲུབ་བྱའི་ཆོས་སོ། །ཞེས་གསུངས་པ་སོགས་ཆེས་མང་བས་བཤད་ཟིན་པའི་
ཕྱིར༑ ཕྱོགས་བསྒྲུབ་བྱའི་ཆོས་དེ་དང་མཚུངས་པ་ནི་མཐུན་པའི་ཕྱོགས་ཏེ། འཐད་ལྡན་ཆུང་བ་
ལས༑ མཐུན་པའི་ཕྱོགས་ནི་དོན་མཚུངས་པའོ། །མཚུངས་པ་འདྲ་བ་ནི་དོན་ཉེ་བར་བརྟགས་ནས་མཐུན་
པའི་ཕྱོགས་སུ་བརྗོད་ལ་ཞེས་གསུངས་པའི་ཕྱིར། དེ་སྒྲུབ་ཀྱི་མཐུན་ཕྱོགས་ལ་འགོད་ཚུལ་ད:མཐུན་
པར་ཡོད་པ་ཞེས་སྨོས་པ་ལ་ཆོས་ཅན། དགོས་པ་མེད་དེ། བྱས་པའི་རྟགས་ཀྱིས་སྒྲ་རྟག་པར་སྒྲུབ་པའི་

ལེའུ་དང་བོའོ་མཐའ་དཔྱོད། 295 མཚན་གཞི་ལ་མཚན་ཉིད་ངེས་བྱེད།
འགལ་རྟགས་ལྟ་བུ་སྒྲ་རྟག་པར་སྒྲུབ་པའི་རྟགས་ཡང་དག་ཡིན་པ་བཅད་པའི་ཆེད་དུ་ཡིན་པའི་
ཕྱིར། ཚིག་དེས་འགལ་རྟགས་གཅོད་ནུས་ཏེ། བྱས་པ་དེ་སྒྲ་རྟག་སྒྲུབ་ཀྱི་མཐུན་ཕྱོགས་ལ་མེད་པའི་
ཕྱིར༑ དེར་ཐལ། དེ་སྒྲ་རྟག་པར་སྒྲུབ་པའི་མི་མཐུན་ཕྱོགས་ཁོ་ན་ལ་ཡོད་པའི་ཕྱིར། འཐད་ལྡན་ཆུང་ངུ་
ལས༑ འདིར་ཡང་ཡོད་པ་སྨོས་པས་འགལ་བ་ཡིན་པ་དེ་ནི་མཐུན་པའི་ཕྱོགས་ལ་ཡོད་པ་མ་ཡིན་ནོ།
ཞེས་གསུངས་པའི་ཕྱིར་དང་། ཛེ་ཏཱ་རིས། ཡོད་པ་སྨོས་པས་འགལ་བ་རྣམ་པར་གཅོད་དོ། །ཞེས་
གསུངས་པའི་ཕྱིར། རྗེས་ཁྱབ་ཀྱི་མཚན་ཉིད་ཟུར་དུ་ཉིད་སྒྲ་སྨོས་པ་ཆོས་ཅན། དགོས་པ་ཡོད་
དེ༑ གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པ་ལྟ་བུའི་ཐུན་མོང་གི་མ་ངེས་པའི་རྟགས་དེ་དེ་སྒྲུབ་ཀྱི་
རྗེས་ཁྱབ་ཡིན་པ་བཅད་པའི་ཆེད་ཡིན་པའི་ཕྱིར། ཚིག་དེས་དེ་གཅོད་ནུས་ཏེ། གཞལ་བྱ་སྒྲ་མི་རྟག་པར་
སྒྲུབ་པའི་མཐུན་ཕྱོགས་ལ་ཡོད་ཀྱང་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པ་མ་ཡིན་པའི་ཕྱིར། དེར་
ཐལ༑ གཞལ་བྱ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་མ་
ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གཉིས་ཀ་ལ་ཐུན་མོང་དུ་ཡོད་
པའི་ཐུན་མོང་གི་མ་ངེས་པའི་གཏན་ཚིགས་ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་མཐུན་ཕྱོགས་ལ་
ཡོད་པ་གང་ཞིག དེ་དེ་སྒྲུབ་ཀྱི་མི་མཐུན་ཕྱོགས་ལའང་ཡོད་པའི་ཕྱིར། དང་པོ་གྲུབ་སྟེ། གཞལ་བྱ་དང་
མི་རྟག་པའི་གཞི་མཐུན་ཡོད་པའི་ཕྱིར། གཉིས་པ་གྲུབ་སྟེ། གཞལ་བྱ་དང་རྟག་པའི་གཞི་མཐུན་ཡོད་
པའི་ཕྱིར། འཐད་ལྡན་ཆུང་ངུ་ལས། ཉིད་སྨོས་པས་ཐུན་མོང་གི་མ་ངེས་པ་ཉིད་བསལ་ཏེ། དེ་ནི་མཐུན་
ཕྱོགས་ཁོ་ན་ལ་ཡོད་པ་མ་ཡིན་གྱི་འོ་ན་ཅི་ཞེ་ན། གཉིས་ཀ་ལ་ཡོད་པ་ཡིན་ནོ། །ཞེས་དང༌། ཛེ་ཏཱ་
རིས༑ ཉིད་སྨོས་པས་ཐུན་མོང་བ་གཅོད། ཅེས་པ། རྟོག་གེ་སྐད་ལས ཁོ་ནའི་ཡི་གེས་ཐུན་མོང་གི་
རྟགས་བསལ་ཏེ། སྒྲ་རྟག་སྟེ། གཞལ་བྱ་ཉིད་ཀྱི་ཕྱིར་རོ། །ཞེས་པ་ལྟ་བུའོ། །ཞེས་གསུངས་པའི་
ཕྱིར༑ བྱས་པ་ལ་ཁོ་ན་རེ། ཡོད་པ་སྨོས་པས་ཐུན་མོང་མ་ཡིན་པའི་མ་ངེས་པ་མི་སེལ་བར་ཐལ་ལོ།
དེས་འགལ་བ་བསལ་བའི་ཕྱིར་ན་མ་ཁྱབ། འདོད་མི་ནུས་ཏེ། ཕྱོགས་གཉིས་ཀར་མ་མཐོང་བས་མ་ངེས་

296ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད།
པ་ཡང་ཡོད་པའི་སྒྲས་བསལ་བའི་ཕྱིར། ཉིད་སྒྲས་ཐུན་མོང་མ་ཡིན་པ་དེ་འདྲ་པ་ཞིང་དོན་སྐྱོན་དེ་
འདྲ་ཡོད་པས་ངེས་སྒྲས་ཀྱང་མི་སེལ་བའི་ཕྱིར། དུལ་ལྷས། འདིར་ཡོད་པ་སྨོས་པས་ནི་ཐུན་མོང་མ་
ཡིན་པའི་མ་ངེས་པ་བསལ་ཏེ། ཞེས་གསུངས་པའི་ཕྱིར། ཡང་ཁོ་ན་རེ། འགལ་བ་སེལ་བར་ཡོད་པ་
དང་ཉིད་སྒྲ་གཉིས་སྨོས་དགོས་པར་ཐལ། དུལ་ལྷས་གཉིས་ཀ་སྨོས་པས་འགལ་བ་བསལ་ཏོ། །ཞེས་
གསུངས་པའི་ཕྱིར་ན་མ་ཁྱབ། ཡང་འདིར། ཁོ་ནའི་སྒྲས་རྩོད་གཞི་མི་གཅོད་པར་མ་ཟད་རྩོད་གཞི་ལ་
ཡོད་པ་སྡུད་པའི་ངེས་བཟུང་གི་ཚིག་ཡིན་ཏེ། རྣམ་ངེས་རང་འགྲེལ་ལས། དེ་ལ་ཡོད་པར་གྲུབ་པ་སྡུད་
པའི་ངེས་པར་གཟུང་ཞེས་གསུངས་པའི་ཕྱིར། དེ་ལ་ཞེས་པ་ཤེས་འདོད་ཆོས་ཅན་ཡིན་ནོ། །ཉིད་ཡོད་
པའི་སྔར་སྨོས་པ་ལ་ཆོས་ཅན། དགོས་པ་ཡོད་དེ། དུང་སྒྲ་མི་རྟག་བར་སྒྲུབ་པའི་ཁྱབ་བྱེད་དུ་མི་འཇུག་
ཀྱང་༑ རྩོལ་བྱུང་ལྟ་བུ་དུང་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་བསྟན་པའི་ཆེད་ཡིན་པའི་
ཕྱིར། ཚིག་དེས་དེ་ལྟར་སྟོན་ནུས་ཏེ། རྩོལ་བྱུང་དུང་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་
འགོད་ཚུལ་དང་མཐུན་པར་ཡོད་པ་ཡིན་པའི་ཕྱིར། དེར་ཐལ། རྩོལ་བྱུང་མི་རྟག་པ་ཁོ་ན་ལ་ཡོད་པའི་
ཕྱིར། འཐད་ལྡན་ཆུང་ངུ་ལས། ཡོད་པ་སྨོས་པ་ལས་སྔར་ངེས་པར་གཟུང་བ་སྨོས་པ་ནི་ཡོད་པ་ཡིན་ཀྱི་
མཐུན་པའི་ཕྱོགས་ལ་མ་ཁྱབ་པ་རྩོལ་བ་ལས་བྱུང་བ་དག་ཀྱང་གཏན་ཚིགས་ཉིད་དུ་བསྟན་པ་ཡིན་ནོ།
ཞེས་དང༌། རྟོག་གེ་སྐད་ལས། ཡོད་པའི་སྒྲ་ལས་སྔོན་དུ་ཁོ་ནའི་ཡི་གེས་ནི་ཕྱོགས་དང་མཐུན་པ་ཐམས་
ཅད་ལ་ཁྱབ་པར་བྱེད་པ་མ་ཡིན་ཡང་རྩོལ་བ་ལས་བྱུང་བ་གཏན་ཚིགས་ཉིད་དུ་བཤད་དེ། ཞེས་གསུངས་
པའི་ཕྱིར། ཉིད་ཡོད་པའི་སྔར་སྨོས་པ་དེ་ལས་གཞན་ཡོད་པའི་རྗེས་སུ་སྨོས་ན་རྩོལ་བྱུང་ལྟ་བུ་དུང་སྒྲ་མི་
རྟག་པར་སྒྲུབ་པ་ལ་རྣམ་གཉིས་སུ་འཇུག་པའི་རྟགས་ཡང་དག་མེད་པར་འགྱུར་བའི་ཕྱིར། དེར་
ཐལ༑ རྩོལ་བྱུང་དུང་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་ཀྱང་། དེ་སྒྲུབ་ཀྱི་མཐུན་
ཕྱོགས་ལ་ཡོད་བ་ཁོ་ན་མ་ཡིན་པའི་ཕྱིར། རྟགས་ཟུར་དང་པོ་བསྒྲུབས་ཟིན། རྟགས་ཟུར་གཉིས་པ་གྲུབ་
སྟེ། རྩོལ་བྱུང་མི་རྟག་བ་ལ་ཡོད་པ་ཁོ་ན་མ་ཡིན་པའི་ཕྱིར། དེར་ཐལ། རྩོལ་བྱུང་མི་རྟག་པ་ལ་ཡོད་པ་

297ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
ཁོ་ནས་མཐའ་གཅིག་ཏུ་མི་འཇུག་པའི་ཕྱིར། དེར་ཐལ། རྩོལ་བྱུང་མི་རྟག་པ་ལ་ཡོད་མེད་ཆ་གཉིས་སུ་
ཕྱེ་ནས་འཇུག་པའི་ཕྱིར། དེར་ཐལ། རྩོལ་བྱུང་མི་རྟག་པར་གྱུར་པའི་རྩོལ་མ་བྱུང་གི་བྲག་རི་དང་གློག་
སོགས་ལ་མེད་ལ། རྩོལ་བྱུང་དེ་མི་རྟག་པར་གྱུར་པའི་བུམ་པ་དང་ཁང་ཁ་རྩོལ་བྱུང་དག་ལ་ཡོད་
པའི་ཁྱད་པར་འབྱེད་རིགས་པའི་ཕྱིར། དེར་ཐལ། དེ་དེ་སྒྲུབ་ཀྱི་རྣམ་གཉིས་སུ་འཇུག་པའི་རྟགས་ཡང་
དག་ཡིན་པའི་ཕྱིར། དེ་སྐད་དུ་འཐད་ལྡན་ཆུང་ངུ་ལས། ཕྱིས་ངེས་པར་བཟུང་བ་བྱས་ན་ནི། དོན་འདིར་
འགྱུར་ཏེ། ་གང་ཞིག་མཐུན་པའི་ཕྱོགས་ལ་ཡོད་པ་ཉིད་གཏན་ཚིགས་ཡིན་པར་འགྱུར་རོ། །ཞེས་
དང་༑ དར་ཊི ཀ་མཐར་འཛིན་གདུང་སེལ་ལས། རྗེས་ཁྱབ་ལ་མི་ལྡན་རྣམ་གཅོད་ཀྱི་ཚུལ་དུ་ངེས་གཟུང་
མི་སྦྱར་ཏེ། མཐུན་ཕྱོགས་ལ་ཆ་གཉིས་པ་ལ་རྗེས་ཁྱབ་མ་གྲུབ་པར་འགྱུར་རོ། །ཞེས་གསུངས་པའི་
ཕྱིར། འདི་ལ་སྔར་ལྟར་མི་ལྡན་རྣམ་གཅོད་དང་གཞན་ལྡན་རྣམ་གཅོད་དང་མི་སྲིད་རྣམ་གཅོད་གསུམ་གྱི་
ཁྱད་པར་ཤེས་ནས་གཞན་ལྡན་རྣམ་གཅོད་ཁོ་ན་དགོས་ཚུལ་ཤེས་བར་གྱིས། ངེས་པ་སྨོས་པའི་དགོས་བ་
ཡོད་དེ། ངག་སྨྲ་ཐམས་ཅད་མཁྱེན་པ་ཡིན་པར་སྒྲུབ་པའི་རྗེས་ཁྱབ་ལྟ་བུའི་རྗེས་ཁྱབ་འཇུག་ཚུལ་གྱི་དོན་
སྐྱོན་དང་བློ་སྐྱོན་ཅི་རིགས་ཀྱི་ཐེ་ཚོམ་ཅན་རྣམས་དེ་སྒྲུབ་ཀྱི་རྗེས་ཁྱབ་ཡིན་བ་བཅད་པའི་ཆེད་ཡིན་བའི་
ཕྱིར། འཐད་ལྡན་ལས། ངེས་པའི་ཚིག་གིས་ནི་རྗེས་སུ་འགྲོ་བ་ལ་ཐེ་ཚོམ་ཟ་བ་ལ་མ་ངེས་པ་ཉིད་བསལ་
བ་ཡིན་ཏེ། ཇི་ལྟར་སྨྲ་བའི་ཕྱིར་འགའ་ཞིག་ནི་ཐམས་ཅད་མཁྱེན་པ་ཡིན་ནོ། །ཞེས་བྱ་བ་ཡིན་ཏེ། མཐུན་
པའི་ཕྱོགས་ཐམས་ཅད་མཁྱེན་པ་ལ་སྨྲ་བ་ཉིད་ཐེ་ཚོམ་ཟ་བ་ཡིན་ནོ། །ཞེས་གསུངས་པའི་ཕྱིར་
དང་། རྟོག་གེ་སྐད་ལས། ངེས་པ་སྨོས་པས་རྗེས་སུ་འགྲོ་བ་ལ་སོགས་གསུངས་པའི་ཕྱིར། གསུམ་པ་
དེ་སྒྲུབ་ཀྱི་ལྡོག་ཁྱབ་ནི་རིགས་ཐིགས་ལས། མི་མཐུན་པའི་ཕྱོགས་ལ་མེད་པ་ཉིད་དུ་ངེས་པའོ། །ཞེས་
དང་༑ དེའི་དོན་འཐད་ལྡན་ཆུང་ངུ་ལས། མི་མཐུན་པའི་ཕྱོགགས་འཆད་པར་འགྱུར་པའི་མཚན་ཉིད་དེ་ལ་
མེད་པ་ཉིད་དུ་ངེས་པ་ནི་ཚུལ་གསུམ་པ་ཡིན་ནོ། །ཞེས་མདོར་བསྟན་ནས། དེ་ཉིད་ལས། དེ་ལ་མེད་པ་
ཞེས་པ་ནས། ཐེ་ཚོམ་ཟ་བ་བསལ་བ་ཡིན་ནོ་ཞེས་པས་རྒྱས་བར་བཤད་དོ། །ལྡོག་ཁྱབ་ཀྱི་མཚན་ཉིད་ཀྱི་

298ལེའུ་དང་པོའོ་མཐའ་དཔྱོད མཚན་གཞི་ལ་མཚན་ཉིད་ངེས་བྱེད
ཟུར་དུ་དེ་སྒྲུབ་ཀྱི་མི་མཐུན་ཕྱོགས་ལ་འགོད་ཚུལ་དང་མཐུན་པར་མེད་པ་ཞེས་སྨོས་པ་ལ་ཆོས་
ཅན། དགོས་པ་ཡོད་དེ། བྱས་རྟགས་ཀྱིས་སྒྲ་རྟག་པར་སྒྲུབ་པ་ལྟ་བུའི་འགལ་རྟགས་རྣམས་དེ་སྒྲུབ་ཀྱི་
རྟགས་ཡང་དག་ཡིན་བ་བཅད་པའི་ཆེད་ཡིན་པའི་ཕྱིར། དེས་དེ་གཅོད་ནུས་ཏེ། བྱས་པ་སྒྲ་རྟག་པར་
སྒྲུབ་པའི་མི་མཐུན་ཕྱོགས་ལ་མེད་པ་མ་ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་མི་མཐུན་ཕྱོགས་ཁོ་ན་
ལ་ཡོད་པའི་ཕྱིར། དེར་ཐལ། དེ་མི་རྟག་པ་ཁོ་ན་ལ་འགོད་ཚུལ་དང་མཐུན་པར་ཡོད་པའི་ཕྱིར་
ཏེ༑ འཐད་ལྡན་ཆུང་ངུ་ལས། དེ་ལ་མེད་པ་སྨོས་པས་ནི་འགལ་བ་བསལ་བ་ཡིན་ཏེ འགལ་བ་ནི་མི་
མཐུན་པའི་ཕྱོགས་ལ་ཡོད་པ་ཡིན་ནོ། །ཞེས་དང༌། རྟོག་གེ་སྐད་ལས། འདིར་ཡང་མེད་པ་ཉིད་བཟུང་
བས་འགལ་བ་བསལ་ལོ། །ཞེས་དང་། འགྲེལ་པ་སློབ་ཕན་ལས། འདིར་མེད་པ་ཞེས་པས་ནི་ཐུན་མོང་
མ་ཡིན་པའི་མ་ངེས་པ་དང་འགལ་བ་བསལ་ཏོ། །ཞེས་གསུངས་པའི་ཕྱིར། ལུང་ཕྱི་མས་སྒྲ་རྟག་སྒྲུབ་
ལ་མཉན་བྱ་ལྟ་བུའི་ཐུན་མོང་མ་ཡིན་པའི་མ་ངེས་པ་ཡང་བསལ་བར་བཤད་པ་ཤིན་ཏུ་ལེགས་ཚུལ་རྗེས་
ཁྱབ་ཀྱི་རིགས་པས་ཤེས་སོ། །ཉིད་སྨོས་པ་ཆོས་ཅན། དགོས་པ་ཡོད་དེ། ཉིད་མ་སྨོས་ན་མི་རྟག་པའི་
རྟགས་ཀྱིས་དུང་སྒྲ་རྩོལ་བྱུང་དུ་སྒྲུབ་པ་ལྟ་བུའི་མ་ངེས་པ་ཡང་ལྡོག་ཁྱབ་ཏུ་འགྱུར་ལ། དེ་གཅོད་པའི་
ཆེད་དུ་ཉིད་སྨོས་པའི་ཕྱིར། ཉིད་སྒྲས་མ་ངེས་པ་དེ་འདྲ་ལྡོག་ཁྱབ་ཡིན་པ་གཅོད་ནུས་ཏེ། མི་རྟག་པ་དེ་
དུང་སྒྲ་རྩོལ་བྱུང་དུ་སྒྲུབ་པའི་མི་མཐུན་ཕྱོགས་ལ་མེད་པ་ཁོ་ན་མ་ཡིན་པའི་ཕྱིར། དེར་ཐལ། རྩོལ་བྱུང་
མ་ཡིན་པ་ལ་མི་རྟག་པ་མེད་པ་རྟག་པ་ཐམས་ཅད་དང་མེད་པ་ཀུན་འཇོག་ཀྱང་རྩོལ་བྱུང་མིན་པའི་བྲག་རི་
དང་གློག་སོགས་ལ་མི་རྟག་པ་ཡོད་པ་ཡིན་པའི་ཕྱིར། འཐད་ལྡན་ཆུང་ངུ་ལས། ཉིད་སྨོས་པས་ནི་མི་
མཐུན་པའི་ཕྱོགས་གཅིག་ཐུན་མོང་དུ་ཡོད་པ་བསལ་བ་ཡིན་ཏེ། རྩོལ་བ་ལས་བྱུང་བ་ཉིད་དུ་སྒྲུབ་པར་བྱ་
བ་ལ༑ མི་རྟག་པ་ཉིད་ནི་མི་མཐུན་པའི་ཕྱོགས་གཅིག་གློག་ལ་སོགས་པ་ལ་ཡོད་པ་ཡིན་ལ། ནམ་མཁའ་
ལ་སོགས་པ་ནི་མེད་པ་ཡིན་ནོ། །དེ་བས་ན་ངེས་པར་བྱེད་པས་འདི་བསལ་ཏོ། །ཞེས་གསུངས་པའི་
ཕྱིར། དེས་ན་མི་རྟག་པ་དུང་སྒྲ་རྩོལ་བྱུང་དུ་སྒྲུབ་པའི་མི་མཐུན་ཕྱོགས་ལ་མེད་ཀྱང་དེ་དེ་སྒྲུབ་ཀྱི་མི་

299ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
མཐུན་ཕྱོགས་ལ་མེད་པ་ཁོ་ན་མིན་ཟེར་བ་མི་འཐད་པར་ཐལ། མི་རྟག་པ་དེ་སྒྲུབ་ཀྱི་མི་མཐུན་ཕྱོགས་ལ་
མེད་པ་མ་ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་མི་མཐུན་ཕྱོགས་ལ་ཡོད་པའི་ཕྱིར། དེར་ཐལ། དེ་དེ་
སྒྲུབ་ཀྱི་མི་མཐུན་ཕྱོགས་གཅིག་ལ་ཐུན་མོང་དུ་ཡོད་པའི་མ་ངེས་པའི་རྟགས་ཡིན་པའི་ཕྱིར། འཁོར་
གསུམ། དེར་ཐལ། རིགས་སྒོ་ལས། མི་མཐུན་ཕྱོགས་ཀྱི་ཡུལ་གཅིག་ལ་ཡོད་ལ། མཐུན་ཕྱོགས་ལ་
ཁྱབ་པ་ནི་ཇི་ལྟར། སྒྲ་རྩོལ་བ་ལས་བྱུང་བ་ཉིད་ཡིན་ཏེ། མི་རྟག་པ་ཉིད་ཀྱི་ཕྱིར་ཞེས་པའོ། །ཞེས་
གསུངས་པའི་ཕྱིར། ཉིད་མེད་སྒྲའི་སྔོན་དུ་མ་སྨོས་པར་ཕྱིས་སྨོས་པ་ལ་ཆོས་ཅན། དགོས་པ་ཡོད་
དེ༑ ཉིད་མེད་པའི་སྔར་སྨོས་ན་མི་མཐུན་ཕྱོགས་ཉིད་ལ་མེད་ཅེས་ལྡོག་ཁྱབ་ཀྱི་མཚན་ཉིད་ལ་གཞན་ལྡན་
རྣམ་གཅོད་དུ་འགྱུར་ལ། དེ་ལྟ་ན་དུང་སྒྲ་མི་རྟག་པར་སྒྲུབ་པ་ལ་རྩོལ་བྱུང་ལྟ་བུའི་དེ་སྒྲུབ་ཀྱི་མཐུན་
ཕྱོགས་ལ་རྣམ་གཉིས་སུ་འཇུག་པའི་གཏན་ཚིགས་རྣམས་ལྡོག་ཁྱབ་མ་ཡིན་པར་འགྱུར་པས་དེ་བཅད་
བའི་ཆེད་ཡིན་པའི་ཕྱིར། ཉིད་མེད་བའི་རྗེས་སུ་སྨོས་པས་དེ་གཅོད་ནུས་ཏེ། རྩོལ་བྱུང་དེ་དེ་སྒྲུབ་ཀྱི་མི་
མཐུན་ཕྱོགས་ལ་མེད་པ་ཉིད་ཡིན་ཀྱང་། དེ་དེ་སྒྲུབ་ཀྱི་མི་མཐུན་ཕྱོགས་ཉིད་ལ་མེད་པ་མ་ཡིན་པའི་
ཕྱིར། དང་པོ་གྲུབ་སྟེ། དེ་དེ་སྒྲུབ་ཀྱི་མི་མཐུན་ཕྱོགས་མཐའ་དག་ལ་མེད་པའི་ཕྱིར། གཉིས་པ་གྲུབ་
སྟེ༑ དེ་དེ་སྒྲུབ་ཀྱི་མི་མཐུན་པའི་ཕྱོགས་ཁོ་ན་ལ་མེད་པ་མ་ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་
མཐུན་ཕྱོགས་ཀྱི་ཡང་རྩོལ་མ་བྱུང་གི་བྲག་རི་སོགས་ལ་ཡང་མེད་པའི་ཕྱིར། མདོའི་དར་ཊི ཀ་
ལས༑ ལྡོག་ཁྱབ་ལ་གཞན་ལྡན་རྣམ་གཅོད་ཀྱི་ལྡོག་ཚུལ་མི་སྦྱར་ཏེ། མཐུན་ཕྱོགས་ལ་ཆ་གཉིས་བ་ལ་
ལྡོག་ཁྱབ་མ་གྲུབ་པར་འགྱུར་རོ། །ཞེས་དང་། འཐད་ལྡན་ཆུང་ངུ་ལས། མེད་པའི་སྒྲའི་སྔ་རོལ་ཏུ་ངེས་
པར་གཟུང་བ་བྱས་ན་ནི་དོན་འདིར་འགྱུར་ཏེ། མི་མཐུན་ཕྱོགས་ཉིད་ལ་མེད་པ་གང་ཡིན་པ་དེ་གཏན་
ཚིགས་ཡིན་ལ། དེ་ལྟ་ན་ཡང་རྩོལ་བ་ལས་བྱུང་བ་ཉིད་མཐུན་ཕྱོགས་ལ་ཡང་མེད་དོ། །དེའི་ཕྱིར་དག་
གཏན་ཚིགས་མ་ཡིན་པར་འགྱུར་བས་དེ་ལྟར་ན་སྔར་མ་བྱས་པའོ། །ཞེས་གསུངས་པའི་ཕྱིར། དེའི་ཟུར་
དུ་ངེས་པ་སྨོས་པ་ཆོས་ཅན། དགོས་པ་ཡོད་དེ། ངག་སྨྲ་བའི་རྟགས་ཀྱིས་ངག་སྨྲ་བའི་སྐྱེས་བུ་ཕ་རོལ་

300ལེའུ་དང་པོའོ་མཐའ་དཔྱོད མཚན་གཞི་ལ་མཚན་ཉིད་ངེས་བྱེད
པོ་ཀུན་མཁྱེན་མ་ཡིན་པར་སྒྲུབ་པའི་ལྡོག་ཁྱབ་ཡིན་པ་བཅད་པའི་ཆེད་དུ་ཡིན་པའི་ཕྱིར། དེས་དེ་གཅོད་
ནུས་ཏེ། དེ་སྒྲུབ་ཀྱི་ལྡོག་ཁྱབ་ཡིན་ན། ངག་སྨྲ་བའི་རྟགས་ཀྱིས་ངག་སྨྲ་བའི་སྐྱེས་བུ་གཞན་ཀུན་མཁྱེན་
མ་ཡིན་པར་སྒྲུབ་པ་ལྟ་བུའི་ལྡོག་ཁྱབ་ལ་ཐེ་ཚོམ་ཟ་བ་ལྟ་བུའི་ཐེ་ཚོམ་ཅན་མ་ཡིན་པ་ཞིག་དགོས་པའི་
ཕྱིར༑ དེར་ཐལ། དེ་སྒྲུབ་ཀྱི་ལྡོག་ཁྱབ་ཡིན་ན། དེ་སྒྲུབ་ཀྱི་མི་མཐུན་ཕྱོགས་ལ་མེད་པ་ཉིད་དུ་ངེས་པས་
ཁྱབ་པའི་ཕྱིར། འཐད་ལྡན་ལས། ངེས་པ་སྨོས་བས་ནི་མི་མཐུན་པའི་ཕྱོགས་ལས་ལྡོག་པ་ལ་ཐེ་ཚོམ་ཟ་
བ་བསལ་བ་ཡིན་ནོ། །ཞེས་དང་། རྟོག་གེ་སྐད་ལས། ངེས་པ་སྨོས་པས་མི་མཐུན་ཕྱོགས་ལ་ལྡོག་པར་
ཐེ་ཚོམ་ཟ་བ་སྟེ། དཔེར་ན། སྐྱེས་བུ་འདི་འདོད་ཆགས་དང་བྲལ་བ་མ་ཡིན་ཏེ། སྨྲ་བ་པོ་ཉིད་ཀྱི་
ཕྱིར༑ ཞེས་སོགས་གསུངས་པའི་ཕྱིར། འདིར་ཐེ་ཚོམ་ཅན་ནི་རྟགས་དེས་དེ་སྒྲབ་ལ་ཐེ་ཚོམ་ལས་
མི་ཐུབ་པའི་རྟགས་ལ་བྱ་བ་ཡིན་ཏེ། རྟགས་དེས་དེ་སྒྲུབ་ལ་ངེས་པ་སྐྱེད་མི་ཐུབ་པར་ཐེ་ཚོམ་ཙམ་ཞིག་
འདྲེན་པའི་རྟགས་ལྟར་སྣང་དུ་མ་ཡོད་པའི་ཕྱིར་དང་། དེ་སྒྲུབ་ཀྱི་རྟགས་ཁྱབ་ལ་ཐེ་ཚོམ་ཟ་བ་ཡོད་ན་དེ་
ལ་ཐེ་ཚོམ་ཟ་བས་མ་ཁྱབ་པར་སྔར་བསྒྲུབས་ཟིན་པའི་ཕྱིར།
བཞི་པ་མཚན་གཞི་ཡོད་དེ། བྱས་པ་དེ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་
ཆོས་དང༌། དེ་དེའི་ཕྱོགས་ཆོས་ཀྱི་ཚུལ་དང༌། དེའི་རྗེས་ཁྱབ་དང་རྗེས་འགྲོའི་ཚུལ་དང༌། དེའི་ལྡོག་
ཁྱབ་དང་ལྡོག་པའི་ཚུལ་དང་། དེའི་རྟགས་ཡང་དག་གི་རྟེན་དུ་གྱུར་པའི་ཕྱོགས་ཆོས་དང་ཕྱོགས་ཆོས་ཀྱི་
ཚུལ་དང༌། རྗེས་ཁྱབ་དང་རྗེས་འགྲོའི་ཚུལ་དང་། ལྡོག་ཁྱབ་དང་ལྡོག་པའི་ཚུལ་དང་། དེའི་སྒྲུབ་ངག་
ཡང་དག་གིས་བསྟན་བྱར་གྱུར་པའི་ཕྱོགས་ཆོས་དང་ཕྱོགས་ཆོས་ཀྱི་ཚུལ་དང༌། རྗེས་ཁྱབ་དང་རྗེས་
འགྲོའི་ཚུལ་དང༌། ལྡོག་ཁྱབ་དང་ལྡོག་པའི་ཚུལ་བཅོ་བརྒྱད་པོ་ཀུན་ཡིན་པའི་ཕྱིར།
ལྔ་པ་སྒྲུབ་བྱེད་སྔར་བཤད་པས་རྟོགས་སླ། ཡང་དཀའ་བའི་མིག་འབྱེད་ཉུང་གསལ་བྱས་
ན༑ བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པར་ཐལ། ཁྱོད་སྒྲ་མི་རྟག་པར་
སྒྲུབ་པའི་ཤེས་འདོད་ཆོས་ཅན་གྱི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་ཡིན་པའི་

301ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད།
ཕྱིར། དེར་ཐལ། སྒྲ་དེ་ཁྱོད་ཀྱི་རྟགས་ཀྱིས་དེ་སྒྲུབ་པ་ཅན་སྐྱོན་མེད་གང་ཞིག ཁྱོད་སྒྲ་
དང་ཕན་ཚུན་ཐ་དད་པའི་ཚུལ་གྱིས་སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པའི་
ཕྱིར། དང་པོ་མ་གྲུབ་ན། བྱས་པ་ཆོས་ཅན། རྟགས་དང་པོ་དེར་ཐལ། སྒྲ་དེ་ཁྱོད་ཀྱི་རྟགས་ཀྱིས་དེ་སྒྲུབ་
ལ་དཔག་འདོད་དམ་རྟོགས་འདོད་ཞུགས་ནས་ཆོས་ཅན་དུ་བཟུང་བའི་རྟགས་སྦྱོར་རྣམ་དག་ཡོད་པའི་
ཕྱིར༑ ཁྱབ་སྟེ། རྟོགས་འདོད་དམ་ཤེས་འདོད་ཞུགས་ནས་ཆོས་ཅན་དུ་བཟུང་ན་ཤེས་འདོད་ཆོས་ཅན་གྱི་
གོ་དོན་མཚན་ཉིད་ལྟ་བུ་ཡིན་ལ། སྨྲ་དེ་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཆོས་ལ་དཔག་འདོད་ཞུགས་ནས་
རྩོད་གཞིར་བཟུང་བའི་རྟགས་སྦྱོར་རྣམ་དག་གི་རྩོད་གཞི་ཡིན་པ་དེ། སྒྲ་དེ་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
ཤེས་འདོད་ཆོས་ཅན་སྐྱོན་མེད་ཀྱི་མཚན་ལྟ་བུའི་གོ་དོན་ཡིན་པའི་ཕྱིར། དེར་ཐལ། ཤེས་འདོད་ཆོས་
ཅན་དང་། ཤེས་འདོད་ཆོས་ཅན་རྣམ་དག་གཉིས་ཀྱི་གོ་དོན་རེ་ཡོད་པའི་ཕྱིར། གོང་གི་མ་ཁྱབ་མཚམས་
ལ་རྟགས་དེར་ཐལ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་དེ་དེ་ཡིན་པའི་
ཕྱིར། རྩ་བའི་རྟགས་གཉིས་པ་མ་གྲུབ་ན། བྱས་པ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྩོད་གཞིའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པར་ཐལ། ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་འགོད་ཚུལ་ཡིན་འགོད་ཡིན། དེ་སྒྲུབ་ཀྱི་ཤེས་འདོད་ཆོས་ཅན་སྒྲའི་སྟེང་དུ་ཁྱོད་ཡིན་ཁྱོད་
དེ་སྒྲུབ་ཀྱི་མ་གྲུབ་པའི་གཏན་ཚིགས་མ་ཡིན་པའི་ཕྱིར། རྟགས་དང་པོ་བསྒྲུབས་ཟིན། གཉིས་པ་དེར་
ཐལ༑ དེ་སྒྲུབ་ཀྱི་རྩོད་གཞིར་བཟུང་བའི་སྒྲའི་སྟེང་དུ་ཁྱོད་ཡིན་པའི་ཕྱིར། དེར་ཐལ། དེ་སྒྲུབ་ཀྱི་རྩོད་
གཞིར་བཟུང་བའི་སྒྲ་ཁྱོད་ཡིན་པའི་ཕྱིར། འདི་ལྟར་བསྒྲུབ་པར་བྱ་ཡི། འཕགས་ཡུལ་པཎ་ཆེན་སུ་དང་
མི་མཐུན་པའི་རྫུན་རི་བ་མང་པོ་མ་སྨྲ་ཞིག རྟགས་གསུམ་པ་གྲུབ་སྟེ། ཁྱོད་སྒྲ་མི་རྟག་སྒྲུབ་ལ་དོན་ལ་
ལྟོས་ནས་མ་གྲུབ་པའི་གཏན་ཚིགས་ལྔ་བོ་གང་རུང་ཡང་མིན། ཁྱོད་དེ་སྒྲུབ་ཀྱི་བློ་ལ་ལྟོས་ནས་མ་གྲུབ་
པའི་གཏན་ཚིགས་དྲུག་པོ་གང་རུང་མིན། རྒོལ་བ་ལ་ལྟོས་ནས་མ་གྲུབ་པའི་གཏན་ཚིགས་ཀྱང་མ་ཡིན་
པའི་ཕྱིར། རྟགས་དང་བོ་དེར་ཐལ། ཁྱོད་དེ་སྒྲུབ་ཀྱི་རྟགས་ཀྱི་ངོ་བོ་མི་སྲིད་ནས་མ་གྲུབ་པ་ཡང་

ལེའུ་དང་པོའོ་མཐའ་དཔྱོད། 302 མཚན་གཞི་ལ་མཚན་ཉིད་ངེས་བྱེད།
མིན། ཁྱོད་དེ་སྒྲུབ་ཀྱི་འབྲེལ་བ་མི་སྲིད་པའི་རྟགས་ཀྱང་མིན། ཁྱོད་དེ་སྒྲུབ་ཀྱི་ཆོས་ཅན་གྱི་ངོ་བོ་མི་སྲིད་
པའི་རྟགས་ཀྱང་མིན། ཁྱོད་དེ་སྒྲུབ་ཀྱི་རྟགས་ཀྱི་ཕྱོགས་གཅིག་ཆོས་ཅན་ལ་མི་སྲིད་བའི་རྟགས་ཀྱང་
མིན༑ ཁྱོད་དེ་སྒྲུབ་ཀྱི་ཆོས་ཅན་གྱི་ཕྱོགས་གཅིག་རྟགས་ལ་མི་སྲིད་པའི་རྟགས་ཀྱང་མ་ཡིན་པའི་
ཕྱིར༑ དང་པོ་གྲུབ་སྟེ། ཁྱོད་གཞི་གྲུབ་པའི་ཕྱིར། དེར་ཐལ། ཁྱོད་བྱས་པ་ཡིན་པའི་ཕྱིར། གཉིས་པ་
གྲུབ་སྟེ། སྒྲ་དེ་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྩོད་གཞི་ཡིན་པའི་ཕྱིར། དེར་ཐལ། ཁྱོད་
བདག་མེད་ཡིན་པའི་ཕྱིར། གསུམ་པ་གྲུབ་སྟེ། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
ཆོས་ཀྱི་དོན་ལྡོག་གི་འབྲེལ་བ་གྲུབ་པའི་ཕྱིར། དེར་ཐལ། ཁྱོད་བྱས་པ་དང་གཅིག་ཡིན་པའི་ཕྱིར། བཞི་
པ་མ་གྲུབ་ན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྟགས་ཀྱི་ཕྱོགས་གཅིག་ཆོས་ཅན་ལ་མི་
སྲིད་པའི་རྟགས་མ་ཡིན་པར་ཐལ། སྒྲ་ཁྱོད་ཡིན་པའི་ཕྱིར། དེར་ཐལ། ཁྱོད་བྱས་པ་དང་གཅིག་ཡིན་
པའི་ཕྱིར། ལྔ་པ་མ་གྲུབ་ན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཆོས་ཅན་གྱི་ཕྱོགས་
གཅིག་རྟགས་ལ་མི་སྲིད་པའི་རྟགས་མ་ཡིན་པར་ཐལ། སྒྲ་མི་རྟག་པར་སྒྲུབ་པའི་རྩོད་གཞི་ཡིན་ན་ཁྱོད་
ཡིན་དགོས་པའི་ཕྱིར་ཏེ། ཁྱོད་བྱས་པའི་ལྡོག་པ་ཡིན་པའི་ཕྱིར། རྩ་རྟགས་གཉིས་པ་མ་གྲུབ་ན། བྱས་པ་
ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་བློ་ལ་ལྟོས་ནས་མ་གྲུབ་པའི་རྟགས་མ་ཡིན་པར་ཐལ། ཁྱོད་སྒྲ་
མི་རྟག་པར་སྒྲུབ་པའི་ཐེ་ཚོམ་ཟ་ནས་མ་གྲུབ་པའི་རྟགས་གསུམ་གང་རུང་མིན་པ་གང་ཞིག ཤེས་འདོད་
ཆོས་ཅན་ལ་ལྟོས་ནས་མ་གྲུབ་པ་གསུམ་པོ་གང་རུང་ཡང་མ་ཡིན་པའི་ཕྱིར། རྟགས་དང་པོ་གྲུབ་
སྟེ༑ ཁྱོད་སྒྲ་མི་རྟག་པར་སྒྲུབ་པའི་ཆོས་ཅན་ལ་ཐེ་ཚོམ་ཟ་བའི་རྟགས་ཀྱང་མ་ཡིན། ཁྱོད་སྒྲ་མི་རྟག་པར་
སྒྲུབ་པའི་རྟགས་ལ་ཐེ་ཚོམ་ཟ་བའི་རྟགས་ཀྱང་མིན། ཁྱོད་སྒྲ་མི་རྟག་པར་སྒྲུབ་པའི་རྟགས་ཆོས་ཀྱི་འབྲེལ་
བ་ལ་ཐེ་ཚོམ་ཟ་བའི་རྟགས་ཀྱང་མ་ཡིན་པའི་ཕྱིར། དང་པོ་གྲུབ་སྟེ། ཁྱོད་ཀྱི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྩོད་གཞི་ཚད་མས་ངེས་པའི་ཕྱི་རྒོལ་ཡང་དག་ཡོད་པའི་ཕྱིར། གཉིས་པ་གྲུབ་སྟེ། ཁྱོད་ཀྱི་
རྟགས་ཀྱིས་སྒྲ་མི་རྟག་པར་སྒྲུབ་པའི་གཏན་ཚིགས་ཚད་མས་གྲུབ་པའི་ཕྱི་རྒོལ་ཡོད་པའི་ཕྱིར། གསུམ་

ལེའུ་དང་པོའོ་མཐའ་དཔྱོད། 303 མཚན་གཞི་ལ་མཚན་ཉིད་ངེས་བྱེད
པ་གྲུབ་སྟེ། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པའི་གང་ཟག་ཡོད་
བའི་ཕྱིར། རྟགས་གཉིས་པ་གྲུབ་སྟེ། བྱས་པ་དེ་སྒྲུབ་ཀྱི་གཞི་རྟགས་ཐ་དད་མེད་པའི་རྟགས་ཀྱང་
མིན། གཞི་ཆོས་ཐ་དད་མེད་པའི་རྟགས་ཀྱང་མིན། རྟགས་ཆོས་ཐ་དད་མེད་པའི་རྟགས་ཀྱང་མ་ཡིན་པའི་
ཕྱིར། རྟགས་དེ་གསུམ་ག་གྲུབ་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་གཞི་རྟགས་
འབྲེལ་གསུམ་ཚད་མས་གྲུབ་པའི་ཕྱི་རྒོལ་ཡང་དག་ཡོད་པའི་ཕྱིར། གོང་གི་རྟགས་གཉིས་པ་མ་གྲུབ་
ན། བྱས་པ་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་ལ་ལྟོས་ནས་མ་གྲུབ་པའི་རྟགས་གསུམ་གང་
རུང་མ་ཡིན་པར་ཐལ། བྱས་པ་སྒྲ་མི་རྟག་པར་སྒྲུབ་པའི་གཞི་རྟགས་ཐ་དད་མེད་པའི་རྟགས་དང་གཞི་
ཆོས་ཐ་དད་མེད་པའི་རྟགས་དང་ཆོས་རྟགས་ཐ་དད་མེད་པའི་རྟགས་གསུམ་གང་རུང་མ་ཡིན་པའི་
ཕྱིར། དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དེ་གསུམ་རེ་རེ་ནས་ཕན་ཚུན་ཐ་དད་ཡིན་
བའི་ཕྱིར་ཏེ། བྱས་པ་དང་གཅིག་ཡིན་བའི་ཕྱིར རྩ་རྟགས་གསུམ་པ་མ་གྲུབ་ན། བྱས་པ་ཆོས་
ཅན། ཁྱོད་སྒྲ་མི་རྟག་པར་སྒྲུབ་པའི་རྒོལ་བ་ལ་ལྟོས་པའི་མ་གྲུབ་པའི་གཏན་ཚིགས་གསུམ་པོ་གང་ཡང་
མ་ཡིན་པར་ཐལ། ཁྱོད་སྒྲ་མི་རྟག་པར་སྒྲུབ་པའི་སྔ་རྒོལ་ལ་ལྟོས་པའི་མ་གྲུབ་པའི་རྟགས་ཀྱང་མིན། ཕྱི་
རྒོལ་ལ་ལྟོས་ནས་མ་གྲུབ་པའི་རྟགས་ཀྱང་མིན། དེ་གཉིས་ཀ་ལ་ལྟོས་ནས་མ་གྲུབ་པའི་རྟགས་ཀྱང་མ་
ཡིན་པའི་ཕྱིར། རྟགས་གསུམ་ག་གྲུབ་པར་ཐལ། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་
ཆོས་ཚད་མས་གྲུབ་པའི་སྔ་རྒོལ་ཡང་ཡོད་ཕྱི་རྒོལ་ཡང་ཡོད། དེ་མཐུན་སྣང་དུ་ཚད་མས་གྲུབ་པའི་རྒོལ་
བ་ཡང་དག་གཉིས་ཀ་ཡོད་པའི་ཕྱིར། ཁྱོད་བྱས་པའི་ལྡོག་པ་ཡིན་པའི་ཕྱིར། ཁྱབ་པར་ཐལ། སྒྲ་མི་
རྟག་པར་སྒྲུབ་པའི་རྟགས་ཡང་དག་ཅིག་ཡོད་པའི་ཕྱིར། དེ་ལྟར་ཕྱོགས་ཆོས་སྒྲུབ་ཚུལ་མདོ་རྩ་འགྲེལ་
འགྲེལ་བཤད་དང་བཅས་པ་དང་སྡེ་བདུན་རྗེས་འབྲང་དང་བཅས་པ་དང་རྗེ་ཡབ་སྲས་ཀྱི་དབུ་ཚད་ཕར་
གསུམ་གྱི་རྣམ་བཤད་དག་གི་དགོངས་པ་ནང་བྱན་ཆུད་པའི་འབྲེལ་གཏམ་ཡིན་པར་མ་ཟད་ཡིག་རྙིང་གི་
ཡང་སྐབས་འདིར་རགས་བཤད་བཀོད་པའི་དགོངས་པ་དཔྱིས་ཕྱིན་པ་ཡིན་པས་རིགས་སྨྲའི་ལུགས་

ལེའུ་དང་པོའོ་མཐའ་དཔྱོད . དུ 304 མཚན་གཞི་ལ་མཚན་ཉིད་ངེས་བྱེད
འཛིན་ཅིང་སྨྲ་བའི་ཁྱུ་རྒྱན་འདོད་ན་གཅེས་པར་འཛིན་རིགས་ཏེ། འདི་ལྟར་མ་བཤད་པར་ཁྱོད་སྒྲ་དང་ཕན་
ཚུན་ཐ་དད་པའི་ཚུལ་གྱི་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་འགོད་ཚུལ་ཡིན་འགོད་ཡིན། སྒྲ་
ཁྱོད་ཡིན། སྒྲ་ཆོས་ཅན་གྱི་སྟེང་དུ་ཁྱོད་ཡིན་པ་ཙམ་ཡིན་ན། ཁྱོད་སྒྲའི་སྟེང་དུ་འགོད་ཚུལ་དང་མཐུན་
པར་ཡོད་པ་ཉིད་དུ་ངེས་པའི་དོན་ཚང་བས་མ་ཁྱབ་པའི་ཕྱིར། མ་གྲུབ་ན། མི་རྟག་པ་ཆོས་ཅན། ཁྱོད་
སྒྲའི་སྟེང་དུ་སྒྲ་མི་རྟག་བར་སྒྲུབ་པའི་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པར་
ཐལ། ཁྱོད་སྒྲ་དང་ཕན་ཚུན་ཐ་དད་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་འགོད་ཚུལ་ཡིན་འགོད་
ཡིན༑ སྒྲ་ཁྱོད་ཡིན་སྒྲ་ཆོས་ཅན་གྱི་སྟེང་དུ་ཁྱོད་ཡིན་པའི་ཕྱིར། རྟགས་སྔར་གཞན་བཀག་པའི་སྐབས་སུ་
བཤད་ཟིན། འདོད་ན། མི་རྟག་པ་ཆོས་ཅན། ཁྱོད་དེ་སྒྲུབ་ཀྱི་ཤེས་འདོད་ཆོས་ཅན་ལ་ཡོད་པ་དང་ཉིད་
དང་ངེས་པ་གསུམ་གྱི་དོན་ཚང་བར་ཐལ་ལོ། །འདོད་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་མ་གྲུབ་
པའི་གཏན་ཚིགས་ཡིན་པའི་ཕྱིར། ཁྱབ་སྟེ། དེ་སྒྲུབ་ཀྱི་མ་གྲུབ་པའི་རྟགས་ལ་ཕྱོགས་ཆོས་ཅན་མ་ཡིན་
དགོས་པའི་ཕྱིར། རྣམ་ངེས་འགྲེལ་བཤད་ལས། ཛྙཱ་ན་ཤྲཱིས་འདིར་ཕྱོགས་ཀྱི་ཆོས་ཉི་ཚེའི་དབྱེ་བ་ཡིན་
པས་མ་གྲུབ་པ་ན་མེད་དོ། །ཞེས་དང་། རྣམ་ངེས་དར་ཊི ཀ་ལས། རྗེས་སུ་དཔག་བྱ་ལ་ཡོད་བ་ཁོ་ནར་
ངེས་པ་ཞེས་པའི་ཚིག་གི་ནུས་པ་ལས་རྗེས་སུ་དཔག་བྱ་བ་ཡོད་པ་དང་། དེ་ལ་ཡོད་པ་ཁོ་ན་དང་། དེ་ལ་
ཡོད་པར་ངེས་པ་དང༌། དེ་ལ་ཡོད་པ་ཁོ་ན་ངེས་པ་བཞིས་རིམ་པ་བཞིན་དུ་རྗེས་སུ་དཔག་བྱ་ལ་གཏན་
མེད་པ་དང་དེ་ལ་ཡོད་ཀྱང་ཁྱབ་བྱེད་དུ་མེད་པའི་དོན་སྐྱོན་ཞུགས་པ་དང་། དེ་ལྟར་དོགས་པའི་བློ་སྐྱོན་
ཞུགས་པ་རྣམས་སེལ་ལ་ཞེས་གསུངས་པའི་ཕྱིར། ཁྱབ་སྟེ། དེ་འདྲའི་དོན་སྐྱོན་གཉིས་དང་དོན་སྐྱོན་
ལྟར་དོགས་པའི་ཐེ་ཚོམ་ཅན་གཉིས་དང་བཞི་པོ་གང་རུང་གི་དེ་སྒྲུབ་ཀྱི་རྟགས་ཡིན་ན་ཡང་ཕྱོགས་ཆོས་
མ་གྲུབ་པའི་རྟགས་ཡིན་དགོས་པའི་ཕྱིར། དེ་ཉིད་ལས། དེ་དག་དང་ལྡན་པའི་གཏན་ཚིགས་རྣམས་ནི་
ཕྱོགས་ཆོས་མ་གྲུབ་པའི་གཏན་ཚིགས་ཁོ་ནར་འགྱུར་རོ། །ཞེས་དང༌། མདོའི་དར་ཊི ཀ་ལས་ཀྱང༌། དེ་
ལ་ཡོད་པ་དང་ཡོད་པ་ཁོ་ན་དང་དེ་ལྟར་ངེས་པ་བཞིས དོན་སྐྱོན་ཞུགས་པ་དང་བློ་སྐྱོན་ཞུགས་པའི་མ་

305ལེའུ་དང་པོའོ་མཐའ་དཔྱོད མཚན་གཞི་ལ་མཚན་ཉིད་ངེས་བྱེད།
གྲུབ་པ་བཞི་སེལ་བའི་ཕྱིར་རོ། །ཞེས་དང༌། འཐད་ལྡན་ཆུང་བ་ལས། ཡོད་པའི་ཚིག་གིས་ཞེས་པ་
ནས༑ ངེས་པ་སྨོས་པས་ནི་ཐེ་ཚོམ་ཟ་བའི་མ་གྲུབ་པ་ཐམས་ཅད་བསལ་བ་ཡིན་ནོ། །ཞེས་གསུངས་པ་ལྟ་
བུ་ཆེས་མང་བའི་ཕྱིར། དེས་ན་མཚན་ཉིད་ཟུར་དུ་ཡོད་པ་ཞེས་པ་མཐུན་པར་ཡོད་པ་ཞེས་ཡར་སྦྱར་བ་
དང་༑ ཡོད་པ་ཞེས་མ་གྲུབ་བ་བཅད་པའི་ཆེད་དུ་བཤད་པ་གཉིས་དགོས་སོ། །དེས་ན་མཚན་ཉིད་ཀྱི་ཆ་
བཤད་པའི་སྐབས་ལ་དགོངས་སམ་ཡིག་རྙིང་འདི་ལ་ཞིབ་བཤད་མང་ཡང་རགས་བཤད་དང་ཕྱོགས་ཙམ་
བཤད་པ་དུ་མ་ཡོད་པས་གོང་འོག་སྒྲིག་ཤེས་དགོས་སོ། །ཆོས་ཅན་དེ་ལ་འགོད་ཚུལ་དང་མཐུན་པར་
ཡོད་ན་ཆོས་ཅན་དེ་ལ་ཡོད་པས་མ་ཁྱབ་པ་སོགས་ཤེས་དགོས་སོ། །ཆོས་ཅན་དེ་ལ་འགོད་ཚུལ་དང་
མཐུན་པར་ཡོད་པའི་དོན་ཡོད་དེ། ཇི་ལྟར་རྟགས་བཀོད་པ་བཞིན་ཆོས་ཅན་ལ་གྲུབ་པ་ཞིག་དགོས་པའི་
ཕྱིར༑ དཔེར་ན། ཡོད་འགོད་ལ་ཆོས་ཅན་དེ་ལ་ལ་རྟགས་དེ་ཡོད་པ་ལ་དུ་བ་ཡོད་པ་ལྟ་བུ་དང་། ཡིན་
འགོད་དགག་སྒྲ་མེད་པ་ལ་ཆོས་ཅན་དུ་གང་བཟུང་དེ་རྟགས་དེ་ཡིན་པ་དང་། དགག་རྟགས་སྐབས་སུ་
ཡང་ཡོད་ཡིན་གང་བཀོད་ལྟར་དགོས་པའི་ཕྱིར། དཔེར་ན། དེ་སྒྲུབ་ཀྱི་འབྲེལ་ཟླ་མ་དམིགས་པ་རྣམས་
ཡིན་འགོད་ལྟར་དང༌། དེ་སྒྲུབ་ཀྱི་འགལ་ཟླ་དམིགས་པ་རྣམས་ཡོད་འགོད་ལྟར་དགོས་པའི་ཕྱིར། རྗེས་
ཁྱབ་ནི། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྗེས་ཁྱབ་ཡིན་པར་ཐལ། ཁྱོད་ཀྱི་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡོད། ཁྱོད་མི་རྟག་པ་དང་
འབྲེལ། ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པའི་ཕྱིར། དང་པོ་གྲུབ་
སྟེ༑ བུམ་པ་དེ་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་པའི་
ཕྱིར༑ མ་གྲུབ་ན། བུམ་པ་ཆོས་ཅན། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་
གཉིས་ལྡན་གྱི་མཐུན་དཔེ་ཡང་དག་ཡིན་པར་ཐལ། ཁྱོད་བྱས་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་
ལྡན་གྱི་མཐུན་དཔེར་སོང་བའི་ཕྱི་རྒོལ་ཡང་དག་ཀྱང་ཡོད། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་མཐུན་དཔེར་བཟུང་བའི་སྦྱོར་བ་དང་སྒྲུབ་ངག་ཡང་དག་གཉིས་ཀྱང་ཡོད་པའི་ཕྱིར། རྟགས་དང་པོ་

306ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
གྲུབ་སྟེ། ཁྱོད་དེ་སྒྲུབ་ཀྱི་མཐུན་དཔེར་བཟུང་སྟེ་སྒྲའི་སྟེང་དུ་བྱས་ན་མི་རྟག་པས་ཁྱབ་པ་ཚད་མས་མ་
ངེས་པའི་སྔ་རོལ་ཏུ་ཁྱོད་ཀྱི་སྟེང་དུ་བྱས་ན་མི་རྟག་པས་ཁྱབ་པ་ཚད་མས་ངེས་པའི་ཕྱི་རྒོལ་ཡང་དག་
ཡོད། ཁྱོད་བྱས་མི་རྟག་གཉིས་ཀའི་བྱེ་བྲག་ཡིན་པའི་ཕྱིར། རྟགས་དང་པོ་གྲུབ་སྟེ སྒྲ་མི་རྟག་པར་མ་
ངེས་པར་བུམ་པ་མི་རྟག་པར་ངེས་པའི་ཕྱི་རྒོལ་ཡང་དག་ཡོད་པའི་ཕྱིར་ཏེ། དེ་སྒྲུབ་ཀྱི་ཕྱི་རྒོལ་ཡང་དག་
དེ་དེ་ཡིན་པའི་ཕྱིར། གཉིས་པ་སླ། གོང་གི་རྟགས་གཉིས་པ་གྲུབ་སྟེ། སྒྲ་ཆོས་ཅན། མི་རྟག་སྟེ། བྱས་
པའི་ཕྱིར། དཔེར་ན་བུམ་པ་བཞིན་ཞེས་པའི་སྦྱོར་བ་ཡང་ཡོད། གང་བྱས་ན་མི་རྟག་པས་ཁྱབ ། དཔེར་
ན་བུམ་པ་བཞིན། སྒྲ་ཡང་བྱས་ཞེས་པའི་སྒྲུབ་ངག་ཡང་དག་ཀྱང་ཡོད་བའི་ཕྱིར་ཏེ། བདག་མེད་ཡིན་
པའི་ཕྱིར། ཡང་ཁྱོད་བྱས་མི་རྟག་གཉིས་ཀའི་བྱེ་བྲག་ཡིན་པའི་ཕྱིར། ཞེས་པ་ཆད་ནས་ཁྱོད་དེ་སྒྲུབ་ཀྱི་
རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་པར་ཐལ། ཁྱོད་དེ་སྒྲུབ་ཀྱི་མཐུན་དཔེར་བཟུང་བ་
གང་ཞིག སྒྲའི་བྱས་ན་མི་རྟག་པས་ཁྱབ་པ་མ་ངེས་པའི་སྔ་རོལ་ཏུ་ཁྱོད་ཀྱི་སྟེང་དུ་དེ་འདྲའི་ཁྱབ་པ་ངེས་
པའི་གང་ཟག་ཡོད་པའི་ཕྱིར་ཟེར་ན། རི་བོང་རྭ་ཆོས་ཅན། དེར་ཐལ། དེའི་ཕྱིར། རྟགས་དང་པོ་གྲུབ་
སྟེ༑ སྒྲ་ཆོས་ཅན། མི་རྟག་སྟེ། བྱས་པའི་ཕྱིར དཔེར་ན། ཁྱོད་བཞིན་ཞེས་པའི་སྦྱོར་བ་ཡོད་པའི་ཕྱིར་
ཏེ༑ བདག་མེད་ཡིན་པའི་ཕྱིར། གཉིས་པ་གྲུབ་སྟེ། རི་བོང་རྭའི་སྟེང་ས་ན་མི་རྟག་པས་ཁྱབ་པ་ཚད་
མས་ངེས་པའི་གང་ཟག་ཡོད་པའི་ཕྱིར། དེར་ཐལ། རི་བོང་རྭའི་སྟེང་དུ་ཡང་བྱས་ན་མི་རྟག་པས་ཁྱབ་པ་
ཡོད་པའི་ཕྱིར། མ་གྲུབ་ན། མི་མཐུན་དཔེའི་སྟེང་ན་སྦྱོར་གྱི་སྒྲུབ་ངག་གིས་དེ་སྒྲུབ་ཀྱི་ཚུལ་
གསུམ་སྒྲུབ་ཏུ་ཡོད་པར་བུད། ཡང་ཁྱོད་ཀྱི་སྟེང་དུ་བྱས་ན་མི་རྟག་པས་ཁྱབ་པ་ཚད་མས་ངེས་པའི་ཕྱི་
རྒོལ་ཡང་དག་ཅེས་པ་ཆད་ནས་ཁྱོད་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཡིན་པར་
ཐལ། ཁྱོད་དེ་སྒྲུབ་ཀྱི་མཐུན་དཔེར་གཟུང་བ་གང་ཞིག སྒྲའི་སྟེང་དུ་བྱས་ན་མི་རྟག་པས་ཁྱབ་པ་མ་ངེས་
པའི་སྔ་རོལ་ཏུ་ཁྱོད་ཀྱི་སྟེང་དུ་ཁྱབ་པ་དེ་ངེས་པའི་གང་ཟག་ཡོད། ཁྱོད་བུས་མི་རྟག་གཉིས་ཀའི་བྱེ་བྲག་
ཡིན་པའི་ཕྱིར་ཟེར་ན། མཉན་བྱ་ཆོས་ཅན། དེར་ཐལ། དེའི་ཕྱིར། དང་པོ་སྔར་བཞིན། གཉིས་པ་གྲུབ་

307ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
སྟེ༑ སྒྲ་མི་རྟག་པར་ཚད་མས་མ་ངེས་པའི་སྔ་རོལ་ཏུ་མཉན་བྱ་མི་རྟག་པར་ཚད་མས་ངེས་པའི་གང་ཟག་
ཡོད་པའི་ཕྱིར། དེར་ཐལ། མཉན་བྱའི་མིང་མ་ངེས་པའི་སྔ་རོལ་ཏུ་མཉན་བྱ་མི་རྟག་པར་ཚང་མས་ངེས་
པའི་གང་ཟག་ཡོད་པའི་ཕྱིར། ཁང་པ་དེའི་མིང་མ་ཤེས་པའི་སྔ་རོལ་ཏུ་ཁང་པ་དེ་འཇིག་པར་ཚད་མས་
ངེས་པའི་གང་ཟག་ཡོད་པའི་ཕྱིར་དང༌མི་རྟག་པས་ཁྱད་པར་དུ་བྱས་པའི་མཉན་བྱ་དེ་མི་རྟག་པས་ཁྱད་
པར་དུ་བྱས་པའི་སྒྲའི་མཚན་ཉིད་ཡིན་པའི་ཕྱིར་སོགས་བྱ། རྟགས་གསུམ་པ་སླ། རྩ་པར་འདོད་
ན༑ བྱས་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་གི་ངོར་རྟགས་ཆོས་གཉིས་ལྡན་གྱི་མཐུན་དཔེ་ཡང་
དག་ཡིན་པར་ཐལ། དེ་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་དེ་ཡང་དག་ཡིན་པའི་ཕྱིར། རྟགས་
ཁས༑ འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་དེ་མཉན་བྱ་མི་རྟག་པར་
ཚད་མས་ངེས་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་མཉན་བྱ་རྟག་མི་
རྟག་ཐེ་ཚོམ་ཟ་བའི་གང་ཟག་ཡིན་པའི་ཕྱིར། དེར་ཐལ། ཁྱོད་སྒྲ་དང་མཉན་བྱའི་མིང་དོན་གྱི་འབྲེལ་བ་
ངེས་པའི་གང་ཟག་གང་ཞིག ཁྱོད་སྒྲ་རྟག་མི་རྟག་ཐེ་ཚོམ་ཟ་བའི་གང་ཟག་ཡིན་པའི་ཕྱིར། འཁོར་
གསུམ། རྟགས་གཉིས་ཀ་གྲུབ་སྟེ། བྱས་རྟགས་ཀྱིས་སྒྲ་མི་རྟག་པར་སྒྲབ་པའི་ཕྱི་རྒོལ་ཡང་དག་ཡིན་
པའི་ཕྱིར། འཁོར་གསུམ། སྔར་གྱི་རྩ་རྟགས་གཉིས་པ་མ་གྲུབ་ན། བྱས་པ་ཆོས་ཅན། ཁྱོད་མི་རྟག་པ་
དང་འབྲེལ་བར་ཐལ། ཁྱོད་མི་རྟག་པ་དང་བདག་གཅིག་འབྲེལ་ཡིན་པའི་ཕྱིར། དེར་ཐལ། ཁྱོད་མི་རྟག་
པ་དང་ཕན་ཚུན་ཐ་དད། ཁྱོད་མི་རྟག་པ་དང་བདག་ཉིད་སྒོ་ནས་ཁྱོད་ཡོད་མེད་མི་རྟག་པ་ཡོད་
མེད་ལ་ལྟོས་པའི་ཕྱིར། ཁྱབ་སྟེ། ཁྱོད་དེ་ལ་བདག་ཉིད་གཅིག་པའི་སྒོ་ནས་ཐ་དད་པའི་ཚུལ་གྱིས་དེ་
ལྟར་ལྟོས་པ་དེ་ཁྱོད་དེ་དང་བདག་གཅིག་ཏུ་འབྲེལ་བའི་དོན་ཡིན་པའི་ཕྱིར། དེར་ཐལ། ཁྱོད་དེ་ལ་དེ་
ལྟར་ལྟོས་པ་དེ་ཁྱོད་དེ་དང་འབྲེལ་བའི་དོན་ཡིན་པའི་ཕྱིར། འབྲེལ་བ་བརྟགས་པ་ལས གཞན་ལྟོས་པ་
ནི་འབྲེལ་བར་ཡང༌། །ཞེས་གསུངས་པའི་ཕྱིར། ཁྱབ་སྟེ། དེ་གཞན་ལ་ལྟོས་པ་དེ་དེ་གཞན་ལ་འབྲེལ་
འི་དོན་དུ་བཤད་ནས་ཡང་སྒྲས་འབྲེལ་ཆ་སྒྲོ་བཏགས་སུ་བཤད་པའི་ཕྱིར། དེའི་རང་འགྲེལ་

ལེའུ་དང་པོའོ་མཐའ་དཔྱོད། 308
མཚན་གཞི་ལ་མཚན་ཉིད་ངེས་བྱེད།
ལས༑ དངོས་པོ་རྣམས་ཀྱི་རང་གི་ངོ་བོ་ཐ་དད་པ་ལ་རྟོག་པས་སྒྲོ་བཏགས་པ་ལ་མ་གཏོགས་པར་འབྲེལ་
བ་ཡང་དག་པ་ཉིད་དུ་མེད། ཅེས་པ་ནས། འདིར་ཡང་གཞན་ལ་ལྟོས་པ་ན་ལྟོས་པས་འབྲེལ་བ་ཅན་དུ་
འགྱུར་ཏེ། ཞེས་གསུངས་པའི་ཕྱིར། རྩ་རྟགས་གསུམ་པ་མ་གྲུབ་ན། བྱས་པ་ཆོས་ཅན། ཁྱོད་སྒྲ་མི་
རྟག་པར་སྒྲུབ་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པར་ངེས་པར་ཐལ། ཁྱོད་སྒྲ་
མི་རྟག་པར་གྲུབ་པའི་མཐུན་ཕྱོགས་ཁོ་ན་ཡིན་པ་གང་ཞིག ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་
ཚུལ་དང་མཐུན་པར་ཡོད་པ་ཞེས་པའི་དོན་ཡང་གྲུབ། ཁྱོད་དེར་ཡོད་པར་ཚད་མས་ངེས་པ་ཡང་ཡིན་
པའི་ཕྱིར། དང་པོ་གྲུབ་སྟེ། ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་མ་ཡིན་པའི་ཕྱིར། དེར་
ཐལ༑ ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་ཅིང་དེ་སྒྲུབ་ཀྱི་མི་མཐུན་ཕྱོགས་ལ་མི་སྲིད་བའི་
ཕྱིར༑ རྟགས་ཆོས་ཅན་གྱིས་གྲུབ་ཅིང་ཁོ་ནས་རྣམ་བཅད་དེ་ལྟར་ཡིན་པའི་ཕྱིར། དེར་ཐལ། མཐུན་
ཕྱོགས་ཁོ་ནར་ཡོད་བྱས་པས་མི་མཐུན་ཕྱོགས་ལ་མེད་པ་ཞིག་དགོས་པའི་ཕྱིར། དེའི་རྣམ་བཅད་ཀྱི་དོན་
ཞིག་ཡོད་པའི་ཕྱིར། གོང་གི་རྟགས་གཉིས་པ་མ་གྲུབ་ན། བྱས་པ་ཆོས་ཅན། ཁྱོད་དེ་སྒྲུབ་ཀྱི་མཐུན་
ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པར་ཐལ། ཁྱོད་དེ་སྒྲུབ་ཀྱི་འགལ་མ་ངེས་པའི་རྟགས་
གང་རུང་མིན་ཞིང་དེ་སྒྲུབ་ཀྱི་གཏན་ཚིགས་ཡིན་པའི་ཕྱིར། དེར་ཐལ། ཁྱོད་དེ་སྒྲུབ་ཀྱི་འགལ་རྟགས་
ཀྱང་མིན། ཁྱོད་དེ་སྒྲུབ་ཀྱི་ཐུན་མོང་གི་མ་ངེས་པའི་རྟགས་ཀྱང་མིན། ཁྱོད་དེ་སྒྲུབ་ཀྱི་གཏན་ཚིགས་ཡིན་
པའི་ཕྱིར། དང་པོ་གཉིས་གྲུབ་སྟེ ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་པའི་
ཕྱིར༑ ཁྱབ་སྟེ། སྒྲ་མི་རྟག་པར་སྒྲུབ་པའི་འགལ་རྟགས་དང་ཐུན་མོང་གི་མ་ངེས་པའི་རྟགས་ལ་དེ་སྒྲུབ་
ཀྱི་མཐུན་ཕྱོགས་ཁོ་ནར་ཡོད་པ་ཞིག་མི་སྲིད་པའི་ཕྱིར། མ་ཁྱབ་མཚམས་ལ་རྟགས་གྲུབ་སྟེ། བྱས་པ་
ཡིན་པའི་ཕྱིར། རྟགས་གསུམ་པ་གྲུབ་སྟེ། བདག་མེད་ཡིན་པའི་ཕྱིར། གོང་གི་རྟགས་གསུམ་པ་མ་
གྲུབ་ན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་
པར་ཡོད་པར་ཚད་མས་ངེས་པར་ཐལ། ཁྱོད་སྒྲ་མི་རྟག་པར་སྒྲུབ་པ ་གཉིས་པར་སོང་བའི་

ལེའུ་དང་པོའོ་མཐའ་དཔྱོད མཏྭཱ 309
མཚན་གཞི་ལ་མཚན་ཉིད་ངེས་བྱེད
ཕྱི་རྒོལ་ཡང་དག་གིས་དེ་ལྟར་གྲུབ་བམ་མ་གྲུབ་སྙམ་པའི་ཐེ་ཚོམ་མེད་པར་ཚད་མས་ངེས་པའི་
ཕྱིར། དེར་ཐལ། ཁྱོད་སྒྲ་མི་རྟག་པར་སྒྲུབ་པའི་རྟགས་ཚུལ་གཉིས་པར་སོང་བའི་ཕྱིར རྒོལ་ཡང་དག་
ཡོད་པའི་ཕྱིར། དེར་ཐལ། ཁྱོད་བྱས་པའི་ལྡོག་པ་ཡིན་པའི་ཕྱིར། རྣམ་ངེས་ཊི ཀ་ཆེན་ལས། རྗེས་ཁྱབ་
ཀྱི་མཚན་ཉིད་སྟོན་པ་ན་མཐུན་ཕྱོགས་ཁོ་ན་ལ་ཡོད་པར་ངེས་པ་ཞེས་པའི་ཞེས་པ་ནས། མཐུན་ཕྱོགས་ལ་
མེད་པར་དོགས་པ་དང༌། མི་མཐུན་ཕྱོགས་ལ་ཡང་ཡོད་པར་དོགས་པའི་གཏན་ཚིགས་བཞི་སེལ་ལ་
ཞེས་གསུངས་པའི་ཕྱིར། ཁྱབ་སྟེ། དོགས་ལ་ཞེས་པ་ངེས་པའི་འགལ་ཟླ་བློ་སྐྱོན་ཡིན་པའི་ཕྱིར། དེར་
ཐལ༑ སྐབས་འདིར་དེ་ལྟར་ཚད་མས་ངེས་པའི་རྗེས་ཁྱབ་ཡིན་མིན་རང་ཉིད་རྗེས་ཁྱབ་ཡང་དག་ཏུ་སོང་
བའི་ཕྱི་རྒོལ་ཡང་དག་གིས་དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་ངེས་པ་ཡིན་མིན་སྒོ་ནས་འཇོག་
དགོས་ཀྱི་ཚད་མ་གཞན་གྱིས་དེ་ལྟར་རྟོགས་མ་རྟོགས་ལ་བྱེད་མི་རུང་བའི་ཕྱིར། མ་གྲུབ་ན། དེར་
ཐལ༑ མཉན་བྱ་སྒྲ་མི་རྟག་པར་སྒྲུབ་པའི་རྗེས་ཁྱབ་མིན་ཡང་མཉན་བྱ་སྒྲ་མི་རྟག་པར་སྒྲུབ་པའི་མཐུན་
ཕྱོགས་ཁོ་ན་ལ་ཡོད་པར་རྟོགས་པའི་རྣམ་མཁྱེན་ཡོད་པའི་ཕྱིར། འཁོར་གསུམ། ཇི་སྐད་དུ། སྡེ་བདུན་
རྒྱན་ལས། ཅི་སྦྱོར་བ་སྐོར་གཅིག་གི་མཐུན་ཕྱོགས་དང་མི་མཐུན་ཕྱོགས་ལ་ཡོད་པ་དང་མཐོང་བ་དང་
ངེས་བ་ཞེས་བྱ་བ་རྣམས་ཀྱི་དོན་ཇི་ལྟ་བུ་ཞེ་ན་ནས། སྐབས་ཀྱི་རྒོལ་བ་དེས་དེ་སྒྲབ་ཀྱི་ཕྱོགས་གཉིས་
གང་རུང་ལ་ཡོད་པར་ཚད་མས་དམིགས་པ་ཡིན་ན་རྒོལ་བ་དེའི་ངོར་ཕྱོགས་གཉིས་གང་ལ་ཡོད་པ་དེ་ལ་
མཐོང་བ་དང་ངེས་པས་ཁྱབ་ཅིང་། སྤྱིར་རྒོལ་བ་དེའི་ངོར་ཡོད་པ་ལ་རྒོལ་བ་དེའི་ངོར་མཐོང་བ་དང་ངེས་
པས་ཁྱབ་ཀྱང་རྒོལ་བ་དེས་མཐོང་བ་དང་ངེས་པས་མ་ཁྱབ་སྟེ། རྒོལ་བ་དེས་ཡོད་པ་དང་མཐོང་བ་དང་
ངེས་བ་ཡིན་པར་བཟུང་བ་ཙམ་ལ་རྒོལ་བ་དེས་མཐོང་བ་དང་ངེས་པས་མ་ཁྱབ་པའི་ཕྱིར། ཞེས་པ་
ནས༑ འདི་ལྟར་རྟོགས་ན་རྗེས་ཁྱབ་ལྡོག་ཁྱབ་ཀྱི་མཚན་ཉིད་ཀྱི་ཟུར་དུ་ཁོ་ནའི་ཚིག་དང་འབྲེལ་བའི་ངེས་
པ་སྨོས་པའི་དོན་ཀྱང་དབྱིས་ཕྱིན་པར་རྟོགས་པར་འགྱུར་ལ། གཞན་དུ་ན་ཚིག་ཙམ་ཞིག་སྒྲོག་པར་ཟད་
དོ༑ ༑།ཞེས་དང་། རིགས་པའི་རྒྱན་ལས། མཐུན་ཕྱོགས་ལ་མེད་ནས་མ་མཐོང་ཞིང་མི་མཐུན་ཕྱོགས་ལ་

310ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
ཡོད་ཀྱང་ཡོད་པ་ལྟར་མ་གྲུབ་པའི་མ་ངེས་པའི་རྟགས་དང་ཞེས་གསུངས་པས་མཉན་བྱ་སྒྲ་རྟག་སྒྲུབ་ལ་
དེ་ལྟར་བཤད་པ་རིགས་སྒོ་ནས་ཀྱང་བཤད་པ་དང་། མདོའི་དར་ཊིཀ་ལས། དེས་ན་མཐུན་ཕྱོགས་ལ་
ཡོད་པ་དང་། དེ་ཁོ་ན་ལ་ཡོད་པ་དང་། དེ་ལྟར་ངེས་པ་བཞིས། དེ་ལ་མེད་པ་དང་། མི་མཐུན་ཕྱོགས་
ལ་ཡང་ཡོད་པ་དང་། དེ་ལྟར་དོགས་པའི་དོན་སྐྱོན་ཞུགས་པ་དང་བློ་སྐྱོན་ཞུགས་པ་བཞི་སེལ་ལོ།
ཞེས་གསུངས་པའི་ཕྱིར། བྱས་པའི་བྱེ་བྲག་ལྟ་བུ་རྗེས་ཁྱབ་ཏུ་སྒྲུབ་ན། དེ་ཆོས་ཅན། ཁྱོད་སྒྲ་མི་རྟག་
པར་སྒྲུབ་པའི་རྗེས་ཁྱབ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་
དཔེ་ཡང་དག་ཡོད། ཁྱོད་མི་རྟག་པ་དང་འབྲེལ། ཁྱོད་དེ་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་ཚུལ་དང་
མཐུན་པར་ཡོད་ངེས་ཡིན་པའི་ཕྱིར། རྟགས་དང་པོ་གཉིས་སླ། རྟགས་གསུམ་པ་དེར་ཐལ། ཁྱོད་སྒྲ་མི་
རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་ངེས་ཡིན་པའི་ཕྱིར། དེར་ཐལ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་འགོད་ཚུལ་ཡིན་འགོད་དང་སྒྲུབ་ཚུལ་ཡིན་སྒྲུབ་ཡིན། ཁྱོད་ཡིན་པ་ཡོད་ཁྱོད་ཡིན་ན་མི་རྟག་པ་
ཡིན་པས་ཁྱབ་པའི་ཕྱིར། རྟགས་རྣམས་སླ། བྱས་པ་ལ་ཁོ་ན་རེ། བྱས་པའི་བྱེ་བྲག་ཆོས་ཅན། ཁྱོད་སྒྲ་
མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་ངེས་མ་ཡིན་པར་ཐལ། ཁྱོད་དེ་སྒྲུབ་ཀྱི་མི་མཐུན་
ཕྱོགས་ལ་ཡང་ཡོད་པའི་ཕྱིར། དེར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་ཡིན་པའི་ཕྱིར་ན་མ་
ཁྱབ༑ རྟོག་གེའི་དབང་པོ་དག་འདིར་མ་ཁྱབ་ཟེར། དེར་ཐལ། མི་རྟག་པ་མ་ཡིན་པའི་ཕྱིར་ན། སྨྲ་
དབང་གཞན་དག་འདིར་མ་ཁྱབ་སྟེ། དེ་སྒྲུབ་ཀྱི་བསྒྲུབ་བྱའི་ཆོས་སུ་གཟུང་རྒྱུ་དེ་མིན་པ་དང་དེ་སྒྲུབ་ཀྱི་མི་
མཐུན་ཕྱོགས་དོན་མི་གཅིག་པའི་ཕྱིར། དེར་ཐལ། ཡོད་འགོད་དག་ལ་མ་ངེས་པའི་ཕྱིར་ཏེ། དུ་ལྡན་ལ་
མེ་མ་ཡིན་པའི་ཕྱིར་ཟེར་བ་ལེགས། མ་ཁྱབ་མཚམས་ལ་རྟགས་དེར་ཐལ། རྟག་པ་ཡིན་པའི་
ཕྱིར། གཞན་ཡང༌། བྱས་པའི་བྱེ་བྲག་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་མ་
ཡིན་པར་ཐལ། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་ཁྱོད་མི་སྲིད་པའི་ཕྱིར། དེར་ཐལ། མི་
རྟག་པ་མ་ཡིན་པ་ལ་བྱས་པའི་བྱེ་བྲག་མི་སྲིད་པའི་ཕྱིར། དེས་བཏགས་ཡོད་ཆོས་གསུམ་ཚང་བའི་

311ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
རྟགས་ཀྱིས་མཚན་ཉིད་མཚོན་བྱར་སྒྲུབ་པའི་ཕྱོགས་ཆོས་དང་། རྗེས་ཁྱབ་ལ་འགོད་ཚུལ་དང་མཐུན་པར་
ཤེས་འདོད་ཆོས་ཅན་ལ་ཡོད་པ་དང་འགོད་ཚུལ་དང་མཐུན་པར་མཐུན་ཕྱོགས་ཁོ་ནར་ཡོད་ཚུལ་སོགས་
ཤེས་པར་བྱའོ། །ལྡོག་ཁྱབ་ནི། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་པར་
ཐལ༑ ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་
ཡོད༑ མི་རྟག་པ་དང་འབྲེལ། ཁྱོད་སྒྲ་མི་རྟག་པར་གྲུབ་པའི་མི་མཐུན་ཕྱོགས་ལ་མེད་པ་ཁོ་ནར་ངེས་
པའི་ཕྱིར། དང་པོ་གཉིས་སླ། གསུམ་པ་དེར་ཐལ། ཁྱོད་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་
མེད་པ་ཁོ་ནར་ཡོད་པ་གང་ཞིག ཁྱོད་དེ་ལྟར་དུ་ཚད་མས་ངེས་པའི་ཕྱིར། དང་པོ་དེར་ཐལ། ཁྱོད་སྒྲ་མི་
རྟག་པར་སྒྲུབ་པའི་འགལ་རྟགས་དང་། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་གཅིག་ལ་ཐུན་མོང་དུ་
ཡོད་པའི་མ་ངེས་པ་ལྟ་བུའི་མ་ངེས་པའི་རྟགས་གང་རུང་མིན། སྒྲ་མི་རྟག་པར་སྒྲུབ་པའི་གཏན་ཚིགས་
ཡིན་པའི་ཕྱིར། བྱས་པ་དང་གཅིག་ཡིན་པའི་ཕྱིར། གཉིས་པ་གྲུབ་སྟེ ཁྱོད་སྒྲ་མི་རྟག་པར་སྒྲུབ་པའི་
རྟགས་ཚུལ་གསུམ་པར་སོང་བའི་ཕྱི་རྒོལ་ཡང་དག་གིས་ཁྱོད་སྒྲ་མི་རྟག་པར་སྒྲུབ་པའི་མི་མཐུན་ཕྱོགས་
ལ་མེད་པ་ཁོ་ནར་ཚད་མས་ངེས་པའི་ཕྱིར། དེར་ཐལ། ཁྱོད་དེ་སྒྲུབ་ཀྱི་རྟགས་ཚུལ་གསུམ་པར་སོང་
བའི་ཕྱི་རྒོལ་ཡོད་པའི་ཕྱིར། བྱས་པའི་ལྡོག་པ་ཡིན་པའི་ཕྱིར། འདི་གཉིས་ལ་དཔེ་དང་འབྲེལ་བ་གལ་
ཆེ་ཚུལ་ཡང་ཤེས་དགོས་ལ་སྤྲོ་བྱ་མང་ཡང་མཚན་ཉིད་ཆ་བཤད་པས་ཤེས་ནུས་སོ།
དྲུག་པ་རྗེས་སུ་འགྲོ་ལྡོག་ངེས་བྱེད་ཚད་མ་བཤད་པ་ལ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་ཚད་མས་ངེས་པ་ལ་ཚད་མ་དུ་དགོས་དཔྱད་པ་དང༌། ཁྱབ་པ་གཉིས་ངེས་པའི་སྔོན་དུ་
འབྲེལ་བ་ངེས་དགོས་པ་དང༌། འབྲེལ་བ་ངེས་བྱེད་ཚད་མ་བཤད་པ་དང་གསུམ་ལས། དང་པོ་ལ་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པ་ལ་ཚད་མ་གསུམ་དགོས་ཀྱང་དེ་ལས་
མང་མི་དགོས་ཏེ། ཚད་མ་འཆད་འགྱུར་གསུམ་གྱིས་དེ་སྒྲུབ་ནུས་པའི་ཕྱིར། དེར་ཐལ། དེ་སྒྲུབ་པ་ལ་
རྟག་མི་རྟག་དངོས་འགལ་དུ་ངེས་པའི་ཚད་མ་དང༌། མཚན་གཞི་བྱས་པ་ངེས་བྱེད་ཀྱི་ཚད་མ་དང་རྟག་

ལེའུ་དང་པོའོ་མཐའ་དཔྱོད 312
མཚན་བ་ཞི་ལ་མཚན་ཉིད་ངེས་བྱེད
པ་ལ་བྱས་པ་འགོག་པའི་ཚད་མ་གསུམ་གྱིས་ཆོག་པའི་ཕྱིར། འདི་ལྟར་བཤད་དགོས་ཀྱི་སྔོན་དུ་འགྲོ་
དགོས་པ་ནི་རྗེ་ཡབ་སྲས་གང་གི་ཡང་དགོངས་པ་མ་ཡིན་པར་ཐལ། འདིའི་ཚད་མ་གསུམ་དགོས་ཚུལ་
དེ་ཁྱབ་པ་སྒྲུབ་པ་ལ་ཚད་མ་གསུམ་ཚང་དགོས་པའི་དོན་ཡིན་གྱི་སྔོན་དུ་འགྲོ་དགོས་པ་གསུང་གང་ནའང་
ཟུར་ཙམ་ཡང་མེད་ལ་རིགས་པས་ཀྱང་མི་འགྲུབ་པའི་ཕྱིར། མ་གྲུབ་ན། འོ་ན། རྗེས་དཔག་གཅིག་གིས་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་སུ་འགྲོ་སྡོག་གི་ཁྱབ་པ་གྲུབ་པ་ཞིག་མེད་པར་ཐལ ཚད་
མ་ཐ་དད་པ་གསུམ་དགོས་པར་མ་ཟད་སྔོན་དུའང་འགྲོདདགོས་པ་དེའི་ཕྱིར། རྟགས་ཁས། འདོད་མི་
ནུས་ཏེ། ཚད་མ་ཐ་དད་པ་དེ་གསུམ་དངོས་སུ་མེད་ཀྱང་དེ་གསུམ་གྱི་དོན་ཚང་བའི་རྗེས་དཔག་གཅིག་
གིས་ཀྱང་བྱས་རྟགས་ཀྱིས་དེ་སྒྲུབ་ཀྱི་ཁྱབ་པ་འགྲུབ་པའི་ཕྱིར།དེར་ཐལ། བྱས་པ་རང་གྲུབ་ཙམ་ནས་
འཇིག་ངེས་སུ་རྟོགས་བའི་རྗེས་དཔག་གཅིག་གིས་ཀྱང་དེ་སྒྲུབ་པའི་ཕྱིར། རྣམ་ངེས་དར་ཊི ཀ་
ལས༑ གསུམ་ལས་མང་བ་མི་དགོས་པས་གསུམ་ཁོ་ནར་གྲངས་ངེས་སོ། །ཞེས་པ་ནས། དེ་ལ་ཡང་
ཚད་མ་གསུམ་པོ་དེའི་དོད་ཐུབ་པ་ངེས་པར་དགོས་པར་ཤེས་པར་བྱའོ། །ཞེས་དང་། རིགས་པའི་རྒྱན་
ལས༑ དེ་ལ་ཚད་མ་གསུམ་གྱི་དོད་ཐུབ་ངེས་པར་ཡོད་པའི་ཕྱིར་རོ། །ཞེས་གསུངས་པའི་ཕྱིར། ཁྱབ་
སྟེ༑ དོད་ཐུབ་ཅེས་པས་ཚད་མ་གསུམ་ཚང་བས་ཆོག་གི་སྔོན་དུ་འགྲོ་དགོས་པ་མ་ཡིན་པར་ཤུགས་ལ་
འཕེན་པའི་ཕྱིར་དང༌། རྣམ་བཤད་ལས་ཀྱང༌། གསུམ་དགོས་ཀྱི་དེ་ལས་མང་མི་དགོས་ཏེ་ཞེས་
དང་༑ འོག་ཏུ་ཡང་རྣམ་བཤད་ལས། སྔར་རྗེས་ཁྱབ་འགྲུབ་པ་ལ་ཚད་མ་གསུམ་དགོས་པར་བཤད་པའི་
ཐ་མའོ་ཞེས་གསུངས་པའི་ཕྱིར། དེས་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་འགྲུབ་པ་
ལ་ཚད་མ་གསུམ་དགོས་པར་ཐལ། དེ་ལ་རྟགས་ཀྱི་མཚན་གཞི་བྱས་པ་ངེས་པའི་ཚད་མ་
དགོས། དགག་ཆོས་རྟག་པ་དང་སྒྲུབ་ཆོས་མི་རྟག་པ་དངོས་འགལ་དུ་ངེས་པའི་ཚད་མ་དགོས། རྟགས་
བྱས་པ་དེ་དགག་བྱའི་ཆོས་རྟག་པ་ལ་འགོག་པའི་ཚད་མ་གསུམ་དགོས་པའི་ཕྱིར། གལ་ཏེ་ཕྱི་མ་གཉིས་
དགོས་ཀྱང་དང་པོ་དགོས་པ་རྟགས་མ་གྲུབ་ཟེར་ན། རི་བོང་རྭའི་རྟགས་ཀྱིས་སྒྲ་མི་རྟག་པར་སྒྲུབ་པའི་

ལེའུ་དང་པོའོ་མཐའ་དཔྱོད། 313
མཚན་གཞི་ལ་མཚན་ཉིད་ངེས་བྱེད
རྗེས་ཁྱབ་གྲུབ་པར་ཐལ། རྟག་མི་རྟག་དངོས་འགལ་དུ་ཚད་མས་ངེས། རི་བོང་རྭ་ལ་རྟག་པ་ཁེགས་པའི་
ཕྱིར༑ མ་ཁྱབ་ན། སྦྱོར་བ་སྐོར་གཅིག་པོ་དེའི་རྗེས་ཁྱབ་ཚད་མས་ངེས་པ་ལ་རྟགས་ཀྱི་མཚན་གཞི་བྱས་
པ་ངེས་པའི་ཚད་མ་དགོས་པར་ཐལ་ལོ། །མ་ཁྱབ་པ་དེའི་ཕྱིར། ཁ་ཅིག་རྟགས་སྔ་མ་མ་གྲུབ་སྟེ། རྟག་
མི་རྟག་དངོས་འགལ་ཡིན་པའི་ཕྱིར་ཞེ་ན། འོ་ན། གང་ཟག་གི་བདག་ཆོས་ཅན། རྟག་པར་ཐལ། མི་
རྟག་པ་མ་ཡིན་པའི་ཕྱིར། འདོད་ན། གང་ཟག་གི་བདག་མེད་པ་མ་ཡིན་པར་ཐལ། གང་ཟག་གི་བདག་
རྟག་པར་ཚད་མས་དམིགས་པའི་ཕྱིར། ཚད་མ་སྔ་ཕྱི་གཉིས་དགོས་པ་གྲུབ་ཀྱང་དགག་ཆོས་སྒྲུབ་ཆོས་
དངོས་འགལ་ངེས་པའི་ཚད་མ་དགོས་པ་མ་གྲུབ་ཟེར་ན། དུང་མདོག་རྟགས་ཀྱིས་ཤར་ཕྱོགས་ཀྱི་དུང་
མདོག་སྔོན་པོར་སྒྲུབ་པའི་རྗེས་ཁྱབ་གྲུབ་པར་ཐལ། དུང་མདོག་ཚད་མས་ངེས་དེ་སེར་པོ་ལ་ཁེགས་པའི་
ཕྱིར། མ་ཁྱབ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་འགྲུབ་པ་ལ་དེ་སྒྲུབ་ཀྱི་དགག་
ཆོས་སྒྲུབ་ཆོས་དངོས་འགལ་དུ་ངེས་པའི་ཚད་མ་དགོས་པར་ཐལ། མ་ཁྱབ་པ་དེའི་ཕྱིར། དེ་ལ་ཚད་མ་
དང་པོ་གཉིས་དགོས་ཀྱང་ཚད་མ་གསུམ་པ་དགོས་པ་མ་གྲུབ་ཟེར་ན། གཞལ་བྱའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྗེས་ཁྱབ་ཚད་མས་ངེས་པར་ཐལ། རྟགས་ཀྱི་མཚན་གཞི་གཞལ་བྱ་ཚད་མས་ངེས་
རྟག་མི་རྟག་དངོས་འགལ་དུ་ཚད་མས་ངེས་པའི་ཕྱིར། མ་ཁྱབ་ན། བྱས་རྟགས་ཀྱིས་དེ་སྒྲུབ་ཀྱི་རྗེས་
ཁྱབ་སྒྲུབ་པ་ལ་རྟགས་བྱས་པ་ལ་རྟག་པ་འགོག་པའི་ཚད་མ་དགོས་པར་ཐལ། མ་ཁྱབ་པ་དེའི་
ཕྱིར༑ ཞེས་བཤད་དགོས་པའི་ཕྱིར། རྣམ་འགྲེལ་གྱི་རྣམ་བཤད་རིགས་པའི་རྒྱ་མཚོ་ལས་ཀྱང༌། གནོང་
བ་ཅན་གྱི་རྟགས་ལ་བརྟེན་པའི་རྗེས་དཔག་ཚད་མས་ངེས་པར་བྱེད་དོ། །དེ་ལྟ་བུའི་ཚད་མ་དང་གཞི་བྱས་
པ་ངེས་པའི་ཚད་མ་དང་། རྟག་མི་རྟག་དངོས་འགལ་དུ་ངེས་པའི་ཚད་མ་གསུམ་བྱས་པ་སྒྲ་མི་རྟག་པར་
སྒྲུབ་པའི་རྗེས་ཁྱབ་ངེས་པར་བྱེད་པ་ཡིན་ཞིང་། ཞེས་གསུངས་པའི་ཕྱིར། འདིས་ཀྱང་སྔོན་དུ་འགྲོ་བའི་
ཟུར་ཙམ་ཡང་མ་བཤད་པའི་ཕྱིར། གཉིས་པ་ཁྱབ་པ་ངེས་པའི་སྔོན་དུ་འབྲེལ་བ་ངེས་དགོས་ཏེ། རང་
འགྲེལ་ལས། འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་དག་ངེས་པ་མེད་དེ་ཞེས་དང༌། འདི་

314ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད།
ཉིད་ལས། དེ་ཉིད་ཀྱི་ཕྱིར་འབྲེལ་ཤེས་ན། །སོགས་དང་རྗེས་འགྲོ་འབྲེལ་བ་ལ་ལྟོས་ཚུལ་ནི། འདི་ཉིད་
ལས༑ རང་བཞིན་ལ་ཡང་མེད་མི་འབྱུང་། །ཡོད་པ་ཙམ་དང་འབྲེལ་བ་ཡིན། །སོགས་དང་། དེ་བཞིན་
གཅིག་གཅིག་ཉེ་བའི་ཕྱིར། །སོགས་དང༌། ལྡོག་པའི་འབྲེལ་བར་ལྟོས་ཚུལ་ནི། འདི་ཉིད་ལས དེ་
ཕྱིར་དེ་ཙམ་དང་འབྲེལ་བའི། ། ངོ་བོ་ཉིད་ཀྱིས་ངོ་བོ་ཉིད། །ལྡོག་པར་འགྱུར་བ་འམ། ཞེས་སོ། ། གསུམ་
པ་འབྲེལ་བ་ངེས་བྱེད་ཀྱི་ཚད་མ་བཤད་པ་ལ། ཤེས་བྱ་ཆོས་ཅན། བྱས་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
དང་དེ་ཉིད་ཀྱི་ཆ་ཤས་བྱས་པ་མི་རྟག་པ་ལ་འབྲེལ་བ་ངེས་བྱེད་ཀྱི་ཚད་མ་ཡོད་དེ། འབྲེལ་བའི་དོན་ལྡོག་
གི་ཕྱོགས་གཅིག་བྱས་པ་མི་རྟག་པ་ཐ་དད་མངོན་སུམ་གྱིས་གྲུབ་ཅིང་། དེའི་རྟགས་ཀྱིས་དེ་སྒྲུབ་ཀྱི་རྗེས་
སུ་འགྲོ་ལྡོག་གི་ཁྱབ་པ་གཉིས་རྗེས་དབག་གིས་འགྲུབ་པའི་ཕྱིར། རྗེས་དབག་དེ་ཆོས་ཅན། ཁྱོད་ཀྱི་རྟེན་
གཏན་ཚིགས་ཡོད་དེ། སྒྲ་མི་རྟག་པར་སྒྲུབ་པའི་རྗེས་ཁྱབ་སྒྲུབ་བྱེད་ལྟོས་མེད་ཀྱི་རྟགས་དང་ལྡོག་ཁྱབ་
སྒྲུབ་པ་གནོད་པ་ཅན་གྱི་རྟགས་གཉིས་ཡོད་པའི་ཕྱིར། དང་པོ་ལ། རྟགས་འགོད་པ་དང་ཚུལ་སྒྲུབ་པ་
གཉིས་ལས། དང་པོ་ནི། བྱས་པ་ཆོས་ཅན། རང་གྲུབ་ཙམ་ནས་འཇིག་བའི་ངོ་བོ་ཡིན་ཏེ། ཁྱོད་འཇིག་
པར་འགྱུར་བ་རང་ལས་ཕྱིས་འབྱུང་གི་རྒྱུ་སོགས་ལ་ལྟོས་པ་མེད་བར་རང་རྒྱུ་ལས་འཇིག་བར་སྐྱེས་པའི་
ཕྱིར༑ དཔེར་ན་གློག་བཞིན་ཞེས་སོ། ། གཉིས་པ་ནི། ཁྱབ་པ་དེ་དཔེའི་སྟེང་དུ་མངོན་སུམ་གྱི་སྟོབས་
ཀྱིས་ངེས་པར་བྱེད་ཅིང་ཕྱོགས་ཆོས་ནི། ཕྱིས་འབྱུང་གི་རྒྱུས་བྱས་པའི་ངོ་བོ་དངོས་མེད་ཀྱང་མི་
སྐྱེད༑ བྱས་པའི་ངོ་བོ་དངོས་པོ་ཡང་མི་སྐྱེད་པའི་ཕྱིར། རང་ཉིད་འཇིག་པ་རང་ལས་ཕྱིས་འབྱུང་གི་རྒྱུ་ལ་
མི་ལྟོས་པའི་དངོས་པོ་ཆོས་ཅན། ཁྱོད་བྱས་པ་མི་རྟག་པ་དང་འབྲེལ་བའི་རང་ལྡོག་གི་ཕྱོགས་གཅིག་
སྒྲུབ་བྱེད་ལྟོས་མེད་ཀྱི་རྟགས་ཡིན་ཏེ། བྱས་པ་མི་རྟག་པ་དང་ཐ་དད་མི་རྟག་པ་ལོག་སྟོབས་ཀྱིས་བྱས་པ་
ལྡོག་པ་དེ་དེ་དང་འབྲེལ རང་ལྡོག་གི་དོན་ཡིན་ལ དེའི་ཆ་སྔ་ཕྱི་ནི་རང་ལྡོག་གི་ཕྱོགས་རེ་ཡིན་པས་
དེའི་ཆ་སྔ་མ་ཐ་དད་པ་མངོན་སུམ་གྱིས་གྲུབ་ཅིང༌། ཁྱོད་དེའི་ཆ་ཕྱི་མ་སྒྲུབ་བྱེད་ཀྱི་གཏན་ཚིགས་ཡིན་
བས་ན་ཕྱོགས་གཅིག་སྒྲུབ་བྱེད་དང་། ཕྱིས་འབྱུང་གི་རྒྱུ་ལ་མི་ལྟོས་པའི་རྟགས་སུ་བཀོད་པས་ན་ལྟོས་

315ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
མེད་ཀྱི་རྟགས་ཞེས་བཤད་པ་ཡིན་པའི་ཕྱིར། བྱས་པའི་རྟགས་སུ་བཀོད་པས་ན་བྱས་རྟགས་ཞེས་བཤད་
པ་བཞིན་ཇི་སྐད་དུ། རྣམ་ངེས་དར་ཊི ཀ་ལས། བྱས་པ་མི་རྟག་པ་དང་འབྲེལ་བའི་དོན་དུ། མི་རྟག་པ་
དང་ཐ་དད་མི་རྟག་པ་ལོག་པའི་སྟོབས་ཀྱིས་ལྡོག་པའི་ཟུར་སྔ་མ་ནི་མངོན་སུམ་ཚད་མས་གྲུབ་ལ་ཕྱི་མ་ནི་
ཞེས་དང༌། མཁས་གྲུབ་ཊི ཀ་ཆེན་ལས། བྱས་པ་མི་རྟག་པ་དང་འབྲེལ་བའི་དོན་ལྡོག་ནི་བྱས་མི་རྟག་ཐ་
དད༑ མི་རྟག་པ་བཀག་ན་བྱས་པ་ཁེགས་པ་ཡིན་ལ་བྱས་མི་རྟག་ཐ་དད་དུ་བྱས་མི་རྟག་གི་དོན་སོ་སོར་
ཤར་བའི་རྟོག་པ་ཉམས་སུ་མྱོང་བའི་རང་རིག་མངོན་སུམ་གྱིས་ཤུགས་ལ་གྲུབ་ཅེས་དང་། སྡེ་བདུན་རྒྱན་
ལས༑ ཁྱབ་པ་ནི་རྗེས་དཔག་ཚད་མས་ངེས་པར་བྱེད་པ་ཡིན་པས་དེའི་རྟེན་རྟགས་ལ་རྗེས་ཁྱབ་སྒྲུབ་པ་
ལྟོས་མེད་ཀྱི་རྟགས་དང་ཞེས་གསུངས་པའི་ཕྱིར། ཞར་ལ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ཕྱོགས་ཆོས་ངེས་བྱེད་ཀྱི་ཚད་མ་ཡོད་དེ། དབང་རྣོན་གྱིས་མངོན་སུམ་ཚད་མས་ངེས། དབང་རྟུལ་ཁ་
ཅིག་ཐ་སྙད་སྒྲུབ་ཀྱི་རྟགས་ལ་བརྟེན་པའི་རྗེས་དཔག་གིས་ངེས་པའི་ཕྱིར་རོ།
གཉིས་པ་ལྡོག་ཁྱབ་ངེས་བྱེད་གནོད་པ་ཅན་གྱི་རྟགས་ལ་རྟགས་དགོད་པ་དང་། ཚུལ་སྒྲུབ་པ་
གཉིས དང་པོ་ནི། རྟག་པ་ཆོས་ཅན། བྱས་པས་སྟོང་སྟེ། རིམ་དང་ཅིག་ཅར་གྱི་དོན་བྱེད་པས་སྟོང་
པའི་ཕྱིང། དཔེར་ན། འདུས་མ་བྱས་ཀྱི་ནམ་མཁའ་བཞིན། ཞེས་པའོ། །གཉིས་པ་ལ་ཁྱབ་པ་ཡོད་
དེ༑ རིམ་དང་ཅིག་ཅར་གང་རུང་མ་ཡིན་པའི་དོན་བྱེད་ཚུལ་མེད་པའི་ཕྱིར། ཕྱོགས་ཆོས་ནི་ཅིག་ཅར་
འབྲས་བུ་ཐམས་ཅད་མི་སྐྱེད་པར་ཐལ། འབྲས་བུ་རྣམས་རིམ་གྱིས་སྐྱེ་བར་མངོན་སུམ་གྱིས་གྲུབ་པའི་
ཕྱིར༑ རིམ་གྱིས་འབྲས་བུ་སྐྱེ་ན། འོ་ན་རྒྱུ་ཡང་སྔ་ཕྱི་རིམ་པ་དུ་མ་ཡོད་པར་ཐལ། འབྲས་བུ་རྣམས་རིམ་
གྱིས་སྐྱེ་བ་དེའི་ཕྱིར། འདོད་ན། རྟག་པ་གཅིག་པུར་འདོད་པ་ཉམས་སོ། །རིམ་དང་ཅིག་ཆར་གྱི་དོན་
བྱེད་པས་སྟོང་བ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ལྡོག་ཁྱབ་དང་བྱས་པ་མི་རྟག་པ་དང་འབྲེལ་
བའི་དོན་ལྡོག་གི་ཕྱོགས་གཅིག་སྒྲུབ་བྱེད་གནོད་བ་ཅན་གྱི་རྟགས་ཡིན་ཏེ། དེ་དེ་དང་འབྲེལ་བའི་དོན་
ལྡོག་གི་ཕྱོགས་གཅིག་མི་རྟག་པ་ལོག་ན་བྱས་པ་ལྡོག་མི་དགོས་སྙམ་པ་ལ་གནོད་པར་བྱེད་པའི་རྟགས་

ལེའུ་དང་པོའོ་མཐའ་དཔྱོད།  ོe 316
མཚན་གཞི་ལ་མཚན་ཉིད་ངེས་བྱེད
ཡིན་པའི་ཕྱིར། དེས་ན་ཚུལ་གསུམ་སྒྲུབ་བྱེད་སོ་སོར་བཤད་པ་དག་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚད་མ་གསུམ་སོ་སོའི་སྒྲུབ་བྱེད་ཀྱང་ཡིན་ཏེ། ཕྱོགས་ཆོས་སྒྲུབ་བྱེད་ནི་རྟགས་ཀྱི་མཚན་གཞི་
སྒྲུབ་བྱེད་དང་། ཕྱོགས་ཆོས་ངེས་པའི་ཚད་མ་རྟགས་ཀྱི་མཚན་གཞི་ངེས་པའི་ཚད་མར་འགྱུར། རྗེས་
ཁྱབ་སྒྲུབ་བྱེད་ཀྱིས་དགག་བྱའི་ཆོས་དང་བསྒྲུབ་བྱའི་ཆོས་འགལ་བ་ཤུགས་ལ་སྒྲུབ་ཅིང༌། ཚད་མས་
ཀྱང་དེ་ལྟར་རྟོགས། ལྡོག་ཁྱབ་སྒྲུབ་བྱེད་གནོད་པ་ཅན་གྱི་རྟགས་ནི་དགག་བྱའི་ཆོས་འགོག་བྱེད་དངོས་
ཡིན་ལ་དགག་ཆོས་སྒྲུབ་ཆོས་འགལ་བ་ཤུགས་ལ་འཕེན་པའི་ཕྱིར། རྣམ་བཤད་ལས། གནོད་པ་ཅན་གྱི་
རྟགས་ལ་བརྟེན་ནས་སྒྲུབ་པ་ཡིན་ཏེ། སྔར་རྗེས་ཁྱབ་འགྲུབ་བ་ལ་ཚད་མ་གསུམ་དགོས་པར་བཤད་པའི་
ཐ་མའོ་ཞེས་དང༌། སྡེ་བདུན་རྒྱན་ལས། དེས་ན་རྟགས་འདི་ལ་བརྟེན་ནས་བྱས་པ་མི་རྟག་པ་དང་འབྲེལ་
བའི་དོན་ལྡོག་གིས་མི་རྟག་པ་ལོག་པའི་གཞི་ལ་བྱས་པ་ལོག་པས་ཁྱབ་པ་ཞེས་བྱ་བ་དེ་ཉིང་ངེས་པ་དང་
རྟགས་བྱས་པ་ངེས་པའི་ཚད་མ་གཅིག་དང་གཉིས་ལ་ལྟོས་ནས་དེ་སྒྲུབ་ཀྱི་རྗེས་སུ་འགྲོ་ལྡོག་ངེས་པར་
བྱེད་པ་ཡིན་ནོ་ཞེས་གསུངས་པའི་ཕྱིར། དེ་སྒྲུབ་ཀྱི་རྗེས་ཁྱབ་ངེས་པ་ལ་རྟགས་ཀྱི་མཚན་གཞི་ངེས་པའི་
ཚད་མ་དང་དེ་སྒྲུབ་ཀྱི་ཕྱོགས་ཆོས་ངེས་པའི་ཚད་མ་སྔོན་དུ་འགྲོ་དགོས་ཀྱང་སྔོན་དུ་འགྲོ་བས་མ་ཁྱབ་
སྟེ༑ སྔོན་ལ་དེ་སྒྲུབ་ཀྱི་ཕྱོགས་ཆོས་བསྟན་དེ་ནས་ཁྱབ་པ་མཁས་པས་བསྒྲུབ་བྱ་ལ་རྗེས་དཔག་སྐྱེ་རིམ་
གང་ཞིག དེ་ལྟར་ཡིན་ཡང་འགའ་ཞིག་ལ་ཁྱབ་འབྲེལ་ལ་ལོག་རྟོག་ཆེ་བས་ཁྱབ་འབྲེལ་སྔོན་ལ་
བསྒྲུབས་ནས་ཕྱོགས་ཆོས་རྗེས་སུ་སྒྲུབ་པ་ཡང་ཡོད་བའི་ཕྱིར། རྟགས་དང་བོ་གྲུབ་སྟེ། འདི་ཉིད་
ལས༑ ཕྱོགས་ཆོས་དེ་ཆས་ཁྱབ་པ། ཞེས་དང་། མདོ་དང་རྣམ་ངེས་ལས། རྗེས་དཔག་བྱ་དང་སོགས་
ཀྱིས་ཕྱོགས་ཆོས་སྔོན་ལ་བསྟན་ཅིང་། རིགས་ཐིགས་ལས་ཀྱང་། ཚུལ་གསུམ་པའི་རྟགས་ནི་རྗེས་སུ་
དཔག་པར་བྱ་བ་ལ་ཡོད་པ་ཉིད་དང་། མཐུན་པའི་ཕྱོགས་ཞེས་སོགས་དང་། གཏན་ཚིགས་ཐིགས་པ་
ལས་ཀྱང༌། ཕྱོགས་ཆོས་དེ་ཆས་ཁྱབ་པ་ཞེས་བཤད་ཅིང་། དེ་དག་གི་འགྲེལ་པ་ཀུན་དང་ཛེ་ཏཱ་རི་རིན་
ཆེན་གྲགས་པ་ཐར་འབྱུང་བ་སོགས་དུ་མས་བཤད་པའི་ཕྱིར། དེ་བཤད་པའི་རིམ་པ་ཡིན་རྩོད་ཚེ་མིན་

ལེའུ་དང་པོའོ་མཐའ་དཔྱོད  ི23 317
མཚན་གཞི་ལ་མཚན་ཉིད་ངེས་བྱེད།
ཞེས་ཀྱང་སྨྲ་མི་རིགས་པར་ཐལ། རང་དོན་སྐབས་དང་གཞན་དོན་གཉིས་ཀ་མི་རུང་བའི་ཕྱིར། སློབ་
དཔོན་འཕགས་པས། རང་གིས་ངེས་བཞིན་གཞན་དག་ལ། །ཞེས་དང་། ཕྱོགས་གླང་གིས་ཀྱང་། རང་
གིས་ངེས་པ་བཞིན་གཞན་ལ་ཞེས་དང་། ཤིནྟ་བས་ཀྱང་། དང་པོ་ཡོད་པའི་གཏན་ཚིགས་ལ་ཕྱོགས་ཀྱི་
ཆོས་ཀྱི་ཡུལ་ཅན་ཉིད་ཀྱི་ཚད་མ་ལ་མངོན་དུ་ཕྱོགས་ཏེ་ཚད་མ་དེས་ཆོས་ཅན་ལ་ཡོད་པར་གྲུབ་པ་
ན༑ ཕྱིས་ཁྱབ་པ་ཚད་མ་གཞན་གྱིས་འཛིན་ཏེ་ཞེས་དང༌། ཁྱོད་ཀྱིས་ཕྱོགས་ལ་ཡང་དཔེའི་ཆོས་ཅན་ལ་
གཏན་ཚིགས་འཛིན་ཅིང་ཕྱིས་ནི་ཁྱབ་པའོ་ཞེས་བྱ་བའི་རིམ་པ་འདི་ཡིན་ནོ། །ཞེས་གསུངས་པའི་
ཕྱིར༑ རྩ་རྟགས་གཉིས་པ་གྲུབ་སྟེ། འདི་ཉིད་ལས། མཁས་པ་རྣམས་ལ་ནི། གཏན་ཚིགས་འབའ་ཞིག་
བརྗོད་པར་ཟད། །ཅེས་དང༌། དེའི་རང་འགྲེལ་ལས། གང་དག་ལ་དེའི་ངོ་བོ་དང་རྒྱུའི་ངོ་བོ་དག་རབ་ཏུ་
གྲུབ་པའི་མཁས་པ་རྣམས་ལ་ནི། གཏན་ཚིགས་འབའ་ཞིག་བརྗོད་པར་ཟད། །ཅེས་གསུངས་པའི་
ཕྱིར། ཁྱབ་སྟེ། དེ་སྒྲུབ་ཀྱི་སྒྲུབ་རྟགས་དག་གི་འབྲེལ་བ་ཤེས་བའི་མཁས་པ་རྣམས་ལ་རང་བཞིན་གྱི་
རྟགས་ཀྱི་སྐབས་གཏན་ཚིགས་འབའ་ཞིག་སྟེ། རྟགས་རྩོད་གཞིར་གྲུབ་ཚུལ་དང་། འབྲས་རྟགས་
སྐབས་རྒྱུ་ཡིན་ཚུལ་གྱི་ཕྱོགས་ཆོས་འབའ་ཞིག་སྒྲུབ་ཅེས་བཤད་པའི་ཕྱིར། དེའི་སྔ་འབྲེལ་གྱི་འགྲེལ་
བཤད་དུ་ཤཱཀྱས། ཕྱོགས་ཀྱི་ཆོས་ཙམ་མ་ངེས་པའི་མཁས་པ་དེ་རྣམས་ལ་ནི། དེའི་ངོ་བོ་དང་རྒྱུའི་
ཕྱིར་གཏན་ཚིགས་འབའ་ཞིག་ཅེས་བྱ་བ་སྟེ། ཕྱོགས་ཀྱི་ཆོས་ཁོ་ནའོ་ཞེས་གསུངས་པའི་ཕྱིར་
དང་། ཕྱོགས་ཀྱི་ཆོས་མ་ངེས་པ་ཞེས་གསུངས་པས་ཚུལ་གཞན་གཉིས་ངེས་པར་བཤད་པའི་ཕྱིར་རོ།
གཞན་ཡང་དེ་སྒྲུབ་ཀྱི་རྗེས་ཁྱབ་ངེས་པ་ལ་ཕྱོགས་ཆོས་སམ་དེ་སྒྲུབ་ཀྱི་རྟགས་ཀྱི་མཚན་གཞི་ངེས་པའི་
ཚད་མ་ངེས་པ་སྔོན་དུ་འགྲོ་བས་མ་ཁྱབ་པར་ཐལ། དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་གཉིས་ཚད་
མས་སྔོན་ལ་ངེས་ནས་དེ་སྒྲབ་ཀྱི་ཕྱོགས་ཆོས་ངེས་དགོས་ཤིག་ཡོད་པའི་ཕྱིར། གཏན་ཚིགས་འབའ་
ཞིག་སོགས་ཀྱི་ཕྱིའི་རང་འགྲེལ་ལས། གང་གི་དོན་དུ་དཔེ་བརྗོད་པའི་དོན་དེ་རབ་ཏུ་གྲུབ་པ་ཁོ་ན་ཡིན་
པས༑ དེའི་ཚེ་དེ་བརྗོད་པས་ཅི་ཞིག་བྱ་ཞེས་གསུངས་པའི་ཕྱིར། ཁྱབ་སྟེ གང་གི་དོན་དུ་ཞེས་པ་ཁྱབ་

ལེའུ་དང་པོའོ་མཐའ་དཔྱོད། 318
མཚན་གཞི་ལ་མཚན་ཉིད་ངེས་བྱེད
པ་གཉིས་ཀྱི་དོན་དུ་ཡིན་ན་དོན་དེ་གྲུབ་ཟིན་ལ་ཁྱབ་པ་དེ་བརྗོད་པས་ཅི་ཞིག་བྱ་ཞེས་བཤད་པའི་
ཕྱིར༑ དེའི་འགྲེལ་བཤད་དུ་ཤཱཀྱས། གང་གི་དོན་དུ་ཞེས་བྱ་བ་ནི་རྗེས་སུ་འགྲོ་བ་དང་ལྡོག་པ་ངེས་པར་
བྱ་བའི་དོན་དུའོ་བསྟན་པར་བྱ་བའི་དོན་དེ་ཉིད་རང་ཉིད་ཀྱིས་གྲུབ་པ་ཁོ་ན་ཡིན་པས་དེའི་ཚེ་ཞེས་བྱ་བ་
རྗེས་སུ་འགྲོ་བ་དང་ལྡོག་པ་ངེས་པའི་ཚེ དེ་བརྗོད་པས་དཔེ་བརྗོད་པས་ཅི་ཞིག་བྱ་ཞེས་གསུངས་པའི་
ཕྱིར༑ ཤེས་བྱེད་དང་རིགས་པ་འདི་འདྲ་ཐུགས་ལ་བཞག་ནས། སྡེ་བདུན་རྒྱན་ལས། ཁྱབ་འབྲེལ་ཤེས་
པའི་མཁས་པ་ཕྱོགས་ཆོས་མི་ཤེས་པ་རྣམས་ལ་ནི་གཏན་ཚིག་འབའ་ཞིག་ངེས་བྱེད་ཀྱི་ཐབས་བརྗོད་པའི་
ཚད་མ་སྟོན་དགོས་པར་ཟད་ཀྱི་ནས། རང་འགྲེལ་ཤཱ ཀྱ་བློ་བྲམ་ཟེ་ཆེན་པོའི་འགྲེལ་བཤད་སོགས་ན་ཆེས་
གསལ་བར་ཡོད་པས་ཞེས་གསུངས་པའི་ཕྱིར། འདིས་བྱས་པ་མི་རྟག་པ་ཁོ་ན་ལ་འཇུག་པ་ལ་ཚད་མ་
གསུམ་སྔོན་དུ་དང་རྗེས་ཁྱབ་ངེས་པ་ལ་དེ་གསུམ་སྔོན་དུ་འགྲོ་དགོས་ཟེར་བའི་བླུན་པོ་དང་མཁས་རློམ་
དག་གི་ཁའི་དབུགས་རྒྱུ་བ་ཙམ་ཡང་མེད་པར་བྱས་མོད། རྒྱལ་དབང་གོང་མའི་གསུང་ལས། ཕ་བསད་
བུ་ལའང་ལབ་རྒྱུ་ཡོད་གསུངས་པ་ལྟར་རྫི་མེད་པ་འདྲ་ཡིད་དུང་ལབ་ལབ་བྱས་ཡོད་སྲིད་ཀྱང་ཁྱི་རྒན་
ཟུག་པའི་རྣམ་ཐར་ཙམ་མོ། །
བདུན་པ་སྐབས་སུ་བབ་པའི་དོགས་གཅོད་ལ་དམ་བཅའ་བ་དང་། སྒྲུབ་བྱེད་གཉིས་ལས། དང་
པོ་ནི༑ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་བྱས་ན་མི་རྟག་པས་ཁྱབ་
པ་འཇལ་བའི་རྗེས་དཔག་དེས་བྱས་པའི་གསལ་བའི་དབྱེ་བ་མཐའ་དག་ལ་མི་རྟག་པས་ཁྱབ་པ་རྟོགས་
ཀྱང་༑ དེས་བྱས་པའི་གསལ་བའི་དབྱེ་བ་མཐའ་དག་ཁྱད་གཞིར་བཟུང་ནས་བྱས་པ་ལ་མི་རྟག་པས་ཁྱབ་
པ་ཚད་མས་མ་ངེས། ངེས་པར་བྱེད་ནུས། སྒྲའི་བྱས་པ་ལ་མི་རྟག་པས་ཁྱབ་པ་ཡང་ཚད་མས་མ་ངེས་
ཀྱང་ངེས་པར་བྱེད་ནུས། རྗེས་དཔག་དེས་བྱས་པའི་གསལ་བའི་དབྱེ་བ་མཐའ་དག་ལ་གཅིག་ཏུ་ཞེན་པའི་
རྟགས་འཛིན་གྱི་སྒྲོ་འདོགས་དང་སོམ་ཉིའི་རྟག་འཛིན་གྱི་སྒྲོ་འདོགས་གཉིས་ཆོད་ཀྱང་དེས་སྒྲའི་བྱས་པ་
དང་སྒྲ་གཉིས་ལ་སོ་སོ་ནས་གཅིག་ཏུ་ཞེན་པའི་རྟག་འཛིན་གྱི་སྒྲོ་འདོགས་ཆོད་ཀྱང་སོམ་ཉིའི་རྟག་འཛིན་

319ལེའུ་དང་པོའོ་མཐའ་དཔྱོད། མཚན་གཞི་ལ་མཚན་ཉིད་ངེས་བྱེད
གྱི་སྒྲོ་འདོགས་མ་བཅད་གཅོད་པར་བྱེད་ནུས། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་
དག་གི་རྒྱུད་ཀྱི་བྱས་པ་མི་རྟག་པར་འཇལ་བའི་རྗེས་དཔག་དེས་བྱས་པའི་གསལ་བའི་དབྱེ་བ་མཐའ་དག་
མི་རྟག་པར་རྟོགས་ཀྱང་དེ་མཐའ་དག་ཁྱད་གཞིར་བཟུང་ནས་མི་རྟག་པར་མ་རྟོགས། དེས་སྒྲའི་བྱས་པ་
མི་རྟག་པར་མ་རྟོགས་ཀྱང་རྟོགས་པར་བྱེད་ནུས། དེས་བྱས་པའི་གསལ་བའི་དབྱེ་བ་མཐའ་དག་ལ་སོམ་
ཉིའི་རྟག་འཛིན་གྱི་སྒྲོ་འདོགས་མ་ཆོད་ཀྱང་གཅིག་ཏུ་རྟག་འཛིན་གྱི་སྒྲོ་འདོགས་བཅད། དེས་སྒྲའི་བྱས་པ་
དང་སྒྲ་གཉིས་ལ་ཡང་སོམ་ཉིའི་རྟག་འཛིན་གྱི་སྒྲོ་འདོགས་མ་བཅད་ཅིང་གཅོད་པར་བྱེད་པའི་ཚད་མས་
ངེས་པ་འདྲེན་པར་བྱེད་ནུས། དེ་གཉིས་ལ་གཅིག་ཏུ་རྟག་འཛིན་གྱི་སྒྲོ་འདོགས་བཅད། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གིས་ཀྱང་བྱས་པའི་གསལ་བའི་དབྱེ་བ་མཐའ་དག་མི་རྟག་
པར་རྟོགས་ཀྱང་དེ་མཐའ་དག་ཁྱད་གཞིར་བཟུང་ནས་མི་རྟག་པར་མ་རྟོགས་པ་ནས། སྒྲོ་འདོགས་གཉིས་
གཅོད་ཚུལ་བྱས་པ་མི་རྟག་བ་རྟོགས་པའི་རྗེས་དཔག་ལྟར་ཡིན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཕྱི་རྒོལ་ཡང་དག་གི་རྒྱུད་ཀྱི་བྱས་པ་རྟག་སྟོང་དུ་རྟོགས་པའི་རྗེས་དཔག་དེས་བྱས་པ་རྟག་པའི་
གསལ་བའི་དབྱེ་བ་མཐའ་དག་གིས་སྟོང་པར་རྟོགས། དེས་བྱས་པ་སྒྲའི་རྟག་པས་སྟོང་པར་རྟོགས་ཀྱང་
དེས་སྒྲའི་རྟག་སྟོང་དང་། དེས་བྱས་པའི་དབྱེ་བ་མཐའ་དག་རྟག་སྟོང་དུ་མ་རྟོགས། དེས་སྒྲའི་བྱས་པ་
རྟག་སྟོང་དུ་མ་རྟོགས། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་རྟག་པ་
བྱས་སྟོང་དུ་རྟོགས་པའི་རྗེས་དཔག་དེས་རྟག་པ་བྱས་པའི་དབྱེ་བ་མཐའ་དག་གིས་སྟོང་བར་
རྟོགས། དེས་རྟག་པ་སྒྲའི་བྱས་པས་སྟོང་བར་རྟོགས། དེས་རྟག་པའི་དབྱེ་བ་མཐའ་དག་བྱས་སྟོང་དུ་
རྟོགས་ཀྱང་། རྟག་པའི་དབྱེ་བ་མཐའ་དག་ཁྱད་གཞིར་བཟུང་ནས་བྱས་སྟོང་དུ་རྟོགས་མི་དགོས སྒྲ་
རྟོག་གཉིས་རང་ཡུལ་ལ་སེལ་འཇུག་ཡིན་པར་མཚུངས་ཀྱང་རྟག་པ་བྱས་སྟོང་དུ་རྟོགས་པའི་རྗེས་དཔག་
གིས་བྱས་པ་རྟག་པ་ལ་མེད་པར་མ་རྟོགས་ཀྱང་། རྟག་པ་ལ་བྱས་པ་མེད་པར་སྟོན་པའི་སྒྲ་དེས་བྱས་པ་
རྟག་པ་ལ་མེད་པར་སྟོན་པ་སོགས་རིགས་པའི་ཕྲ་ཞིབ་གཅེས་སོ། །གཉིས་པ་སྒྲུབ་བྱེད་ནི། བྱས་རྟགས་

ལེའུ་དང་པོའོ་མཐའ་དཔྱོད། . 320 མཚན་གཞི་ལ་མཚན་ཉིད་ངེས་བྱེད
ཀྱིས་སྒྲ་མི་རྟག་པར་སྒྲུབ་པའི་ཕྱིར་རྒོལ་ཡང་དག་གི་རྒྱུད་ཀྱི་བྱས་ན་མི་རྟག་པས་ཁྱབ་པ་རྟོགས་པའི་རྗེས་
དཔག་ཆོས་ཅན། ཁྱོད་ཀྱིས་བྱས་པའི་དབྱེ་བ་མཐའ་དག་ལ་མི་རྟག་པས་ཁྱབ་པ་རྟོགས་པར་ཐལ། ཁྱོད་
ཀྱིས་བྱས་པ་ཡིན་ཚད་ལ་མི་རྟག་པས་ཁྱབ་པ་རྟོགས་པའི་ཕྱིར། དེར་ཐལ། ཁྱོད་བྱས་པ་ཡིན་ན་མི་རྟག་
པས་ཁྱབ་པ་རྟོགས་པའི་ཚད་མ་ཡིན་པའི་ཕྱིར། འཁོར་གསུམ། དེར་ཐལ། དེ་ལྟར་རྟོགས་པའི་རྗེས་
དཔག་ཡིན་པའི་ཕྱིར། བྱས་པ་ལ་ཁོ་ན་རེ། རྗེས་དཔག་དེ་ཆོས་ཅན བྱས་པའི་དབྱེ་བ་མཐའ་དག་ལ་རེ་
རེ་ནས་མི་རྟག་པས་ཁྱབ་པ་རྟོགས་པར་ཐལ། ཁྱོད་ཀྱི་བྱས་པའི་དབྱེ་བ་མཐའ་དག་ལ་མི་རྟག་པས་ཁྱབ་
པ་རྟོགས་པའི་ཕྱིར་ན་མ་ཁྱབ་སྟེ། ཁྱོད་ཀྱིས་བྱས་པའི་དབྱེ་བ་མཐའ་དག་ཅེས་བྱས་པར་བསྡུས་ནས་བྱས་
ན་མི་རྟག་པས་ཁྱབ་པ་རྟོགས་ཀྱང་། བྱས་པའི་དབྱེ་བ་མཐའ་དག་སོ་སོར་བཀར་ནས་བྱས་ན་མི་རྟག་
པས་ཁྱབ་པ་རྟོགས་པ་མ་ཡིན་པའི་ཕྱིར། དེར་ཐལ། བྱས་པའི་དབྱེ་བ་མཐའ་དག་བྱས་ན་ཞེས་བྱས་པར་
བསྡུས་པ་ལ་བློ་ཁ་ཕྱོགས་ནས་མི་རྟག་པས་ཁྱབ་པ་སྤྱིར་རྟོགས་ཀྱང་བྱས་པའི་དབྱེ་བ་མཐའ་དག་ལ་སོ་
སོར་བློ་ཁ་མ་ཕྱོགས་པས་མི་རྟག་པས་ཁྱབ་པ་མ་རྟོགས་པའི་ཕྱིར། དཔེར་ན། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྗེས་ཁྱབ་རྟོགས་པའི་རྗེས་དཔག་གིས་བྱས་སྟེང་དུ་སྒྲའི་རྟག་སྟོང་རྟོགས་ཀྱང་སྒྲའི་
སྟེང་དུ་རྟག་སྟོང་མ་རྟོགས་པའི་ཕྱིར། དེར་ཐལ། དེ་སྒྲ་ལ་བློ་ཁ་མ་ཕྱོགས་པའི་ཕྱིར། རྣམ་བཤད་
ལས༑ རྗེས་ཁྱབ་ངེས་པའི་ཚད་མ་དེས་ཁྱད་གཞི་བྱས་པའི་སྟེང་དུ་སྒྲའི་པས་སྟོང་བར་གྲུབ་ཀྱང་སྒྲ་
ཁྱད་གཞིར་བཟུང་བ་ལ་རྟག་པ་མ་ཁེགས་པའི་ཕྱིར་རོ། །ཞེས་གསུངས་བའི་ཕྱིར་དང༌། ནང་ཁྱབ་ལས་
པཎ་ཆེན་ཤིནྟ་བས། དེ་ཡང་ཐམས་ཅད་ཉེར་སྡུད་པས། །སྤྱི་ཉིད་ལ་ནི་དམིགས་པ་སྟེ། །ཞེས་
དང་༑ དེའི་རང་འགྲེལ་ལས། ཐམས་ཅད་བསྡུས་པ་དང་ལྡན་པའི་ཁྱབ་པ་ནི། བསྒྲུབ་པར་བྱ་བ་འགྲུབ་
པའི་ཡན་ལག་ཡིན་ལ། དེ་བས་ན་ཆོས་ཅན་གྱིས་ཁྱབ་པར་ལྟོས་པ་མེད་པར། ཞེས་གསུངས་པ་
འདིས། སྤྱི་ཁྱབ་བསྒྲུབ་བྱ་རྟོགས་པའི་ཡན་ལག་དང་ཆོས་ཅན་གྱི་ཁྱད་པར་ལ་མི་ལྟོས་པར་བཤད། སླར་
ཡང་ཆོས་ཅན་མེད་ཀྱང་ཁྱབ་པ་འགྲུབ་པ་མི་གནོད་པའི་ཕྱིར། རང་འགྲེལ་དེ་ཉིད་ལས། དེ་མེད་པས་

ལེའུ་དང་བོའོ་མཐའ་དཔྱོད། 321 མཚན་གཞི་ལ་མཚན་ཉིད་ངེས་བྱེད
ཀྱང་སྤྱི་ལ་དམིགས་པའི་ཁྱབ་པ་ཡོངས་སུ་གཅོད་པ་གྲུབ་པའི་ཕྱིར་རོ། །ཞེས་གསུངས་པའི་ཕྱིར། དེ་
ལྟར་ན་སྤྱིར་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་དེ་ལྟར་འཇལ་བའི་
རྗེས་དཔག་ཆོས་ཅན། ཁྱོད་ཀྱིས་བྱས་པའི་དབྱེ་བ་མཐའ་དག་ལ་མི་རྟག་པས་ཁྱབ་པ་རྟོགས་ཀྱང་བྱས་
པའི་དབྱེ་བ་མཐའ་དག་སོ་སོ་ནས་བསྒྲུབ་བྱའི་ཁྱད་གཞིར་བྱས་ནས་མི་རྟག་པས་ཁྱབ་པ་དང་སྒྲ་དང་སྒྲའི་
བྱས་པ་ལ་མི་རྟག་པས་ཁྱབ་པ་གཉིས་མ་རྟོགས་པར་ཐལ། ཁྱོད་དེ་དག་ལ་བསྒྲུབ་བྱའི་ཁྱད་གཞིར་བྱས་
ནས་བློ་ཁ་མ་ཕྱོགས་པའི་ཕྱིར། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་
ཀྱི་རྗེས་ཁྱབ་འཇལ་བའི་རྗེས་དཔག་ཡིན་པའི་ཕྱིར། ཁྱབ་སྟེ། དེ་སྒྲུབ་ཀྱི་ཕྱི་རྒོལ་ཡང་དག་ཡིན་ན་སྒྲའི་
བྱས་པ་མི་རྟག་པར་མ་རྟོགས་པས་ཁྱབ་པའི་ཕྱིར། དེར་ཐལ། སྒྲའི་བྱས་པ་རྟག་མི་རྟག་ཐེ་ཚོམ་ཟ་བས་
ཁྱབ་པའི་ཕྱིར་ཏེ། དེ་སྒྲུབ་ཀྱི་ཕྱི་རྒོལ་ཡང་དག་ཡིན་པའི་ཕྱིར། རྣམ་ངེས་ཊི ཀ་ཆེན་དང་རིགས་པའི་རྒྱན་
གཉིས་ལས། སྒྲ་དང་སྒྲའི་བྱས་བ་གང་ལ་ཡང་དངོས་ཤུགས་གང་དུ་ཡང་བློ་ཁ་ཕྱོགས་པ་མེད་པའི་ཕྱིར་
རོ༑ ༑ཞེས་གསུངས་པའི་ཕྱིར། །དེས་སྒྲའི་བྱས་པ་དང་སྒྲ་གཉིས་མི་རྟག་པར་ངེས་པར་བྱེད་ནུས་
ཏེ། རང་ཉིད་ཀྱིས་བར་མ་ཆད་པར་རྟགས་འཛིན་སེམས་དང་བསྒྲུབ་བྱ་ངེས་པའི་རྗེས་དཔག་སྐྱེད་པའི་
ཕྱིར༑ དེ་འདྲའི་རྗེས་དཔག་ཆོས་ཅན། ཁྱོད་ཀྱིས་བྱས་པའི་དབྱེ་བ་མཐའ་དག་ལ་གཅིག་ཏུ་རྟག་འཛིན་གྱི་
སྒྲོ་འདོགས་དང་ཐེ་ཚོམ་གྱི་རྟག་འཛིན་གྱི་སྒྲོ་འདོགས་གཉིས་ཀ་ཆོད་པར་ཐལ། ཁྱོད་བྱས་པའི་གསལ་
བའི་དབྱེ་བ་མཐའ་དག་ལ་མི་རྟག་པས་ཁྱབ་པ་ཚད་མས་ངེས་པའི་ཕྱིར། རྟགས་སླ། ཁྱབ་པར་ཐལ། ཇི་
སྲིད་དུ་ཡུལ་དེ་ལ་སྒྲོ་འདོགས་དང་ཐེ་ཚོམ་གྱི་ཚད་མིན་གཉིས་རྒྱུད་ལ་ལྡན་པའི་གང་ཟག་དེའི་རྒྱུད་ལ་
ཡུལ་དེ་ངེས་པའི་ཚད་མ་འཇུག་མི་སྲིད་པའི་ཕྱིར། དེར་ཐལ། དེ་གཉིས་གྲང་དྲོ་གཉིས་བཞིན་དུ་ལྷན་
ཅིག་མི་གནས་འགལ་ཡིན་པས་གཞི་གཅིག་ལ་མི་གནས་པས་ཁྱབ་པའི་ཕྱིར་ཏེ། ཚད་ཆེན་ལས། གལ་
ཏེ་དེར་ནི་ཚད་མིན་གཉིས། །དོགས་པ་འཇུག་པར་འགྱུར་བ་ན། །འགྲུབ་པས་དེ་ཡི་ཡུལ་བྱས་པས།
ཞེས་དང༌། དེའི་དཀའ་འགྲེལ་ལས་ཀྱང་རྒྱལ་སྲས་པདྨའི་ངང་ཚུལ་གྱིས་ངེས་པ་དང་འགལ་བའི་ཐེ་ཚོམ་

322 མཚན་གཞི་ལ་མཚན་ཉིད་ངེས་བྱེད
ལེའུ་དང་པོའོ་མཐའ་དཔྱོད
དང་ཕྱིན་ཅི་ལོག་དག་གིས། དེས་ཡུལ་བྱས་པའི་ངོ་བོ་ཉིད་ལ་ཁྱབ་པའི་ཕྱིར། དེ་ལ་ངེས་པའི་གོ་སྐབས་
ཡོད་པ་མ་ཡིན་ནོ། །ཞེས་གསུངས་པའི་ཕྱིར། གཞན་ཡང་། དེ་འདྲའི་རྗེས་དབག་གིས་སྒྲའི་བྱས་པ་
དང་སྒྲ་གཉིས་ལ་གཅིག་ཏུ་རྟག་འཛིན་གྱི་སྒྲོ་འདོགས་ཆོད་ཀྱང་ཐེ་ཚོམ་གྱི་སྒྲོ་འདོགས་མ་ཆོད་པར་
ཐལ༑ དེས་སྒྲ་དང་སྒྲའི་བྱས་བ་གཉིས་ལ་གཅིག་ཏུ་རྟག་འཛིན་གྱི་སྒྲོ་འདོགས་ཆོད་བ་གང་ཞིག ཐེ་ཚོམ་
གྱི་སྒྲོ་འདོགས་མ་ཆོད་པའི་ཕྱིར། དང་པོ་གྲུབ་སྟེ། དེས་བྱས་པ་རྟག་འཛིན་གྱི་ཡུལ་སུན་ཕྱུང་བའི་
ཕྱིར༑ ཁྱབ་སྟེ། བློ་དེ་སུན་ཕྱུང་ན་དེ་དང་རིགས་མཐུན་མཐའ་དག་སུན་ཕྱུང་བར་འགྱུར་བར་རིགས་པའི་
དབང་ཕྱུག་དག་བཞེད་པའི་ཕྱིར། མ་ཁྱབ་མཚམས་ལ་རྟགས་དེར་ཐལ དེ་རྒྱུད་ལ་ལྡན་པའི་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གིས་སྒྲ་རྟག་པར་དམ་མི་བཅའ་བའི་ཕྱིར། ཁྱབ་
སྟེ། ཕྱི་རྒོལ་དེས་སྔར་སྒྲ་རྟག་པར་སྒྲོ་འདོགས་ཀྱང་ད་ལྟ་རྟག་པར་སྒྲོ་འདོགས་མི་བྱེད་པ་དེ་ངེས་ཤེས་
ཀྱིས་སྒྲོ་འདོགས་བསལ་བའི་དོན་ཡིན་པའི་ཕྱིར། ཚད་ཆེན་ལས། དེ་ནི་སྐྱེ་བར་གྱུར་པ་ན། །ཕྱིན་ལོག་
ཐེ་ཚོམ་རྟེན་མེད་འགྱུར། །ངེས་པ་དང་ནི་སྒྲོ་འདོགས་ཡིད། །གནོད་བྱ་གནོད་བྱེད་ངོ་བོའི་ཕྱིར། །འདིར་
ནི་སྒྲོ་འདོགས་དབེན་པ་ལ། །འཇུག་ཅེས་གསུངས་པའི་ཕྱིར། མ་ཁྱབ་མཚམས་ལ་རྟགས་དེར་ཐལ། དེ་
སྒྲ་རྟག་མི་རྟག་ཐེ་ཚོམ་ཟ་བའི་གང་ཟག་ཡིན་པའི་ཕྱིར། བྱས་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་
ཡིན་པའི་ཕྱིར། རྟགས་གཉིས་པ་གྲུབ་སྟེ། དེ་འདྲའི་ཕྱི་རྒོལ་གྱིས་སྒྲ་མི་རྟག་པར་མ་རྟོགས་པ་ཐེ་ཚོམ་གྱི་
དབང་གིས་ཀྱང་ཡིན་པའི་ཕྱིར། དེར་ཐལ། སྒྲ་མི་རྟག་པར་ཐེ་ཚོམ་པ་དང་སྒྲ་མི་རྟག་པར་ངེས་པའི་ངེས་
པ་གཉིས་ལྷན་ཅིག་མི་གནས་འགལ་ཡིན་པའི་ཕྱིར། ཚད་ཆེན་ལས། ཇི་སྲིད་ངེས་པ་མ་སྐྱེས་པ། །དེ་
སྲིད་ཁོ་ནར་ཐེ་ཚོམ་ཡོད། །ཅེས་དང༌། དཀའ་འགྲེལ་ལས་ཀྱང༌། ངེས་པ་ནི་སྒྲོ་འདོགས་པ་ལས་ཟློག་
པའི་རྣམ་པ་ཅན་ཡིན་པའི་ཕྱིར་རོ། །དེའི་ཡུལ་མ་བསལ་བར་བདག་ཉིད་གནས་པར་འགྱུར་བ་མ་ཡིན་
ཏེ༑ དྲོ་བའི་རེག་པ་གྲ་ང་བ་བཞིན་ནོ། །ཞེས་གསུངས་པའི་ཕྱིར། ཁྱབ་སྟེ། རྩ་བ་ངེས་འགལ་ཟླའི་ངེས་
པ་མ་སྐྱེས་བར་དུ་ཐེ་ཚོམ་འཇུག་པ་དང་དཀའ་འགྲེལ་གྱིས་སྒྲོ་འདོགས་དང་འགལ་ཟླའི་ངེས་པ་གྲང་དྲོ་

ལེའུ་དང་བོའི་མཐའ་དཔྱོད 33.3 323 མཚན་གཞི་ལ་མཚན་ཉིད་ངེས་བྱེད
བཞིན་དུ་ལྷན་ཅིག་མི་གནས་འགལ་དུ་བཤད་པའི་ཕྱིར། དེར་ཐལ། དེ་ལྟར་བཤད་ནས་འགལ་ཟླའི་ངེས་
པ་སྐྱེས་ན་དེའི་ཟློག་ཕྱོགས་ཀྱི་དོགས་པ་བཟློག་ཚུལ་དཔེ་དང་བཅས་ཏེ་བཤད་པའི་ཕྱིར། དེར་
ཐལ༑ དངོས་པོ་གང་གི་ངོ་བོ་ལ་ཡིན་ཚུལ་ལ་ངེས་པ་སྐྱེས་ན་དེའི་འགལ་ཟླའི་དོགས་པ་ལྡོག་པས་ཁྱབ་
པའི་ཕྱིར། དཔེར་ན། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་ངེས་པས་མེ་མེད་པར་སྒྲོ་འདོགས་
པ་ལོག་པ་བཞིན་ཞེས་པའི་དོན་དེ་འཆད་པར། ཚད་ཆེན་ལས། གང་ཕྱིར་དངོས་པོ་གང་ལ་ནི། །ངོ་བོ་
གང་ལ་ངེས་སྐྱེས་ན། །དེ་ལས་ཟློག་པའི་དོགས་པ་ནི། །རང་ཉིད་ཀྱིས་ནི་ལྡོག་པར་འགྱུར། །ཞེས་
གསུངས། དཔེ་དེ་འཆད་པར། ཚད་ཆེན་ལས། ཇི་ལྟར་དུ་སོགས་རྟགས་དག་གིས། །མེ་སོགས་ཡོད་
པར་ངེས་པ་དང༌། །དེ་མེད་ཐེ་ཚོམ་རྣམ་པར་གཅོད། །ཅེས་གསུངས་པའི་ཕྱིར། གལ་ཏེ་ཁ་ཅིག་
གིས༑ བྱས་རྟགས་ཀྱིས་སྒྲ་མི་རྟག་པར་སྒྲུབ་བའི་ཚུལ་འཇལ་བའི་ཚད་མ་སྒྲ་ལ་བློ་ཁ་མ་ཕྱོགས་པར་
ཐལ༑ སྤྱི་དོན་དང་རྣམ་ངེས་དར་ཊི ཀ་གིས་བློ་ཁ་མ་ཕྱོགས་ཞེས་པའི་དོན་ཡོད་པའི་ཕྱིར་ན་མ་ཁྱབ་
སྟེ༑ ཁྱད་གཞིའི་ཚུལ་གཅིག་ཡིན་པའི་ཕྱིར། འདོད་མི་ནུས་ཏེ། ཚུལ་འཇལ་བའི་ཚད་མ་དེ་སྒྲ་ལ་བློ་ཁ་
ཕྱོགས་པའི་ཕྱིར། དེར་ཐལ། ཚུལ་འཇལ་བའི་ནང་གི་ཕྱོགས་ཆོས་ཚད་མ་སྒྲ་ལ་བློ་ཁ་ཕྱོགས་པའི་
ཕྱིར། ཡང་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་དང༌། དེའི་རྒྱུད་ཀྱི་
བྱས་རྟགས་ཀྱིས་དེ་སྒྲུབ་ཀྱི་ཚུལ་འཇལ་བའི་ཚད་མ་ཁྱད་གཞིའི་ཚུལ་གྱིས་སྒྲ་ལ་བློ་ཁ་མ་ཕྱོགས་པར་
ཐལ༑ ཊིཀ་སྤྱི་གཉིས་ཀའི་བློ་ཁ་མ་ཕྱོགས་ཞེས་པའི་དོན་ཡོད་པའི་ཕྱིར་ན་མ་ཁྱབ་སྟེ། དེ་སྒྲུབ་ཀྱི་བསྒྲུབ་
བྱའི་ཆོས་ཀྱི་ཁྱད་གཞིའི་ཚུལ་གྱིས་བློ་ཁ་ཕྱོགས་ན་ཤེས་འདོད་དེ་ལ་བློ་ཁ་རྟགས་ཀྱི་ཁྱད་གཞིར་ཕྱོགས་
ཀྱང་རྟོགས་མི་ཐུབ་པའི་ཁྱད་པར་རིགས་པའི་ཕྱིར། དཔེར་ན། རྩོལ་སྒྲ་རྟག་སྟོང་དུ་སྒྲུབ་པའི་ཚེ་དེ་རྟག་
སྟོང་དུ་རྟོགས་པ་ལ་དེ་རྟག་སྟོང་ཁྱད་གཞིར་བྱས་ནས་བློ་ཁ་ཕྱོགས་དགོས་པ་བཞིན་ཡིན་པའི་ཕྱིར། རྣམ་
བཤད་ལས། དེ་ལ་ཕྱོགས་ཆོས་ཀྱི་བློ་ཁ་ཕྱོགས་ཤིང་ནས། དེ་རྟོགས་པ་ལ་རྩོལ་སྒྲ་དེ་རྟག་པས་སྟོང་
བའི་ཁྱད་པར་གྱི་གཞི་ཆོས་ཅན་གྱི་ཚུལ་གྱིས་བློ་ཁ་ཕྱོགས་དགོས་ན་ཚུལ་འཇལ་བའི་ཚད་མ་ལ་དེ་མེང་

324ལེའུ་དང་པོའོ་མཐའ་དཔྱོད། . མཚན་གཞི་ལ་མཚན་ཉིད་ངེས་བྱེད
པའི་ཕྱིར་རོ། །ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། ཕྱི་རྒོལ་དེ་དང་། དེའི་རྒྱུད་ཀྱི་ཚུལ་
འཇལ་བའི་ཚད་མ་གཉིས་ཀ་སྒྲ་ལ་ཁྱད་གཞིའི་ཚུལ་གྱིས་བློ་ཁ་ཕྱོགས་པའི་ཕྱིར། དེར་ཐལ། དེ་གཉིས་
ཀྱིས་སྒྲ་ཁྱད་གཞི་དང་བྱས་པ་དེའི་ཁྱད་ཆོས་ཀྱི་ཚུལ་གྱིས་རྟོགས་པའི་ཕྱིར། དེར་ཐལ། དེ་གཉིས་ཀྱིས་
བྱས་པ་དེ་སྒྲུབ་ཀྱི་ཕྱོགས་ཆོས་སུ་རྟོགས་པའི་ཕྱིར། འཁོར་གསུམ། ཁྱབ་སྟེ ཕྱོགས་དེ་རྩོད་གཞི་དང་
ཆོས་ཞེས་པས་ཁྱད་ཆོས་སུ་སྟོན་ཚུལ་སྔར་ཕྱོགས་ཆོས་སྐབས་སུ་བཤད་ཟིན་ལྟར་ཡིན་པའི་ཕྱིར། འདི་
ལྟར་ཕྲ་ཞིབ་ཀྱི་རིགས་པའི་རལ་གྲིས་ཕྱི་རྒོལ་གྱི་སོམ་ཉིའི་དྲ་བ་གཅོད་པར་བྱ་ཡི། དཀའ་གནད་དང་
གསུང་རབ་ཀྱི་དོན་ལ་མི་རེག་པའི་རྩོད་པ་དེ་མདུང་རྩེད་ཀྱི་མཆེད་ཟླ་ཡིན་ནོ། །གཞན་རྣམས་དེས་གོ་
ནུས༑ རྟག་པ་ལ་བྱས་བ་མེད་པར་སྟོན་པའི་སྒྲ་དེས་བྱས་པ་རྟག་བ་ལ་མེད་པར་སྟོན་ཡང་རྟག་པ་བྱས་
སྟོང་དུ་རྟོགས་པའི་རྗེས་དཔག་གིས་བྱས་པ་རྟག་པ་ལ་མེད་པར་རྟོགས་པ་མ་ཡིན་པར་ཐལ། དེ་འདྲའི་སྒྲ་
དེས་བྱས་པ་རྟག་པ་ལ་མེད་པར་སྟོན་པ་གང་ཞིག རྟག་པ་བྱས་སྟོང་དུ་རྟོགས་པའི་རྗེས་དཔག་གིས་བྱས་
པ་རྟག་པ་ལ་མེད་པར་མ་རྟོགས་པའི་ཕྱིར། དང་པོ་གྲུབ་སྟེ། བློ་སོ་སོ་བ་གསུམ་གྱི་བཟུང་བའི་དོན་སྟོན་
འདོད་ནས་ངག་གཅིག་སྨྲས་པ་ཡོད་པའི་ཕྱིར། ཁྱབ་སྟེ། རྣམ་འགྲེལ་ངེས་ལས། སྒྲ་ནི་བརྗོད་འདོད་
རྗེས་འབྲང་ཕྱིར། །ཞེས་གསུངས་པའི་ཕྱིར། མ་ཁྱབ་མཚམས་ལ་རྟགས་གྲུབ་སྟེ། རྟག་ན་མ་བྱས་པས་
ཁྱབ༑ དཔེར་ན་ནམ་མཁའ་བཞིན། སྒྲ་ནི་བྱས་ཞེས་པའི་ངག་དེས་བྱས་པ་རྟག་པ་ལ་མེད་པར་བརྗོད་ཅིང་
བསམ་པ་ལྟར་དེ་སྒྲུབ་ཀྱི་ཚུལ་གསུམ་ཡང་བཤད་པའི་ཕྱིར། རྩ་རྟགས་གཉིས་པ་གྲུབ་སྟེ། རྟག་ན་མ་
བྱས་པས་ཁྱབ་པ་འཇལ་བའི་རྗེས་དཔག་གིས་བྱས་པ་རྟག་པ་ལ་མེད་པར་མ་རྟོགས་པའི་ཕྱིར། དེར་
ཐལ༑ རྟག་པ་མ་བྱས་པར་རྟོགས་པའི་རྗེས་དཔག་དང་། བྱས་པ་མི་རྟག་པར་རྟོགས་པའི་རྗེས་དཔག་
གཉིས་ཀྱི་གཞལ་བྱ་ལ་འཇུག་ཚུལ་འགལ་བའི་ཕྱིར།
གསུམ་པ་རྩོད་སྤོང་ལ་ཁོ་ན་རེ། ཚུལ་གསུམ་ག་གཏན་ཚིགས་བྱས་པ་ལ་འཇོག་པར་
ཐལ༑ བྱས་པ་དེ་སྒྲུབ་ཀྱི་ཚུལ་གསུམ་ག་ལ་འཇོག་པའི་ཕྱིར། རྟགས་ཁས། འདོད་ན། ཕྱོགས་ཆོས་དེ་

ལེའུ་དང་པོའོ་མཐའ་དཔྱོད། ༢༠ 325 མཚན་གཞི་ལ་མཚན་ཉིད་ངེས་བྱེད
ཆས་ཁྱབ་པ་ཞེས་པའི་དངོས་བསྟན་གྱི་ཁྱབ་པ་རྟགས་ཁོ་ན་ལ་འཇོག་པར་ཐལ། འདོད་པའི་ཕྱིར། འདོད་
ན། དེའི་དངོས་བསྟན་གྱི་ཁྱབ་པ་དེ་ལ་ཁྱབ་པར་བྱ་བ་ཁོ་ནས་ཁྱབ་པར་ཐལ། འདོད་པའི་ཕྱིར། འདོད་
ན༑ གཏན་ཚིགས་ཐིགས་པ་ལས། དེ་ལ་ཁྱབ་པར་བྱེད་པ་ཡོད་པ་ཁོ་ན་འམ། ཡང་ན་དེ་ཁོ་ན་ལ་ཁྱབ་
པར་བྱ་བ་ཡོད་པའོ་ཞེས་གསུངས་པ་མི་འཐད་པར་ཐལ། འདོད་པའི་ཕྱིར་ན་མ་ཁྱབ་སྟེ། སྔར་བཤད་པ་
ལྟར་ཡིན་པའི་ཕྱིར། ཡང་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་དངོས་སུ་
འཇལ་བའི་རྗེས་དཔག་གིས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་ཤུགས་ལ་མ་གཞལ་
བར་ཐལ། བྱས་ན་མི་རྟག་པས་ཁྱབ་པ་དངོས་སུ་འཇལ་བའི་རྗེས་དཔག་གིས་རྟག་ན་མ་བྱས་པས་ཁྱབ་པ་
ཤུགས་ལ་མ་གཞལ་བའི་ཕྱིར་ན་མ་ཁྱབ་སྟེ། རྗེས་ཁྱབ་དངོས་སུ་འཇལ་བའི་རྗེས་དཔག་གིས་ལྡོག་ཁྱབ་
ཤུགས་ལ་གཞལ་བའི་དོན་ལའང་རྣམ་བཅད་དོན་ཁྱད་པར་ཅན་ཞིག་ཡོད་པའི་དབང་གིས་ཡིན་པའི་
ཕྱིར། དེར་ཐལ། དེ་སྒྲུབ་ཀྱི་མཐུན་ཕྱོགས་ཁོ་ནར་ཡོད་བ་ཞིག་རྟོགས་དགོས་ལ་བྱས་ན་མི་རྟག་པས་
ཁྱབ་པ་གཞལ་བ་ལ་དེ་ལྟར་མི་དགོས་པའི་ཕྱིར། དེར་ཐལ། བྱས་པ་མི་རྟག་པ་ཁོ་ནར་ཡོད་དང་བྱས་པ་
མི་རྟག་པར་ཡོད་ཅེས་པའི་ཚིག་གཉིས་ཀྱི་ཤུགས་བསྟན་ཆེ་ཆུང་མི་འདྲ་བའི་ཕྱིར། ཁོ་རང་ལ་འོ་ན། མི་
རྟག་པས་ཁྱད་པར་དུ་བྱས་པའི་སྒྲ་འཇལ་བའི་རྗེས་དཔག་གིས་སྒྲ་མི་རྟག་པར་མ་རྟོགས་པར་ཐལ། སྒྲ་
འཇལ་བའི་རྗེས་དཔག་གིས་སྒྲ་མི་རྟག་པར་མ་རྟོགས་པའི་ཕྱིར། ཁྱབ་པ་འགྲིགས། བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཕྱི་རྒོལ་ཡང་དག་ཆོས་ཅན། ཁྱོད་ཀྱིས་སྒྲ་ལ་རྟག་འཛིན་གྱི་སྒྲོ་འདོགས་མ་ཆོད་
པར་ཐལ། ཁྱོད་ཀྱི་རྒྱུད་ལ་རྟག་འཛིན་གྱི་སྒྲོ་འདོགས་ཡོད་པའི་ཕྱིར་ན་མ་ཁྱབ། འོ་ན། ཉན་ཐོས་མཐོང་
ལམ་པ་ཆོས་ཅན། ཁྱོད་ཀྱིས་སྒྲ་ལ་རྟག་འཛིན་གྱི་སྒྲོ་འདོགས་མ་ཆོད་པར་ཐལ། ཁྱོད་ཀྱི་རྒྱུད་ལ་སྒྲ་ལ་
རྟག་འཛིན་གྱི་སྒྲོ་འདོགས་ཡོད་པའི་ཕྱིར། ཁྱབ་པ་འགྲིགས། རྟགས་གྲུབ་སྟེ། ཁྱོད་ཀྱི་རྒྱུད་ལ་སྒྲ་རྟག་
འཛིན་གྱི་སྒྲོ་འདོགས་ལྷན་སྐྱེས་ཡོད་པའི་ཕྱིར། དེར་ཐལ། ཁྱོད་ཀྱི་རྒྱུད་ལ་རྟག་འཛིན་གྱི་སྒོམ་སྤང་ཡོད་
པའི་ཕྱིར། དེར་ཐལ། ཉན་ཐོས་མཐོང་ལམ་པ་ཡིན་པའི་ཕྱིར། རྩ་བར་འདོད་མི་ནུས་པར་ཐལ། ཁྱོད་

326 མཚན་གཞི་ལ་མཚན་ཉིད་ངེས་བྱེད
ལེའུ་དང་པོའོ་མཐའ་དཔྱོད .
ཀྱིས་སྒྲ་རྟག་འཛིན་མངོན་སུམ་གྱི་སྒོ་ནས་སུན་ཕྱུང་བའི་ཕྱིར། དེར་ཐལ། ཁྱོད་ཀྱིས་དེའི་ཞེན་ཡུལ་མེང་
པར་མངོན་སུམ་དུ་རྟོགས་པའི་ཕྱིར། དེར་ཐལ། ཁྱོད་ཀྱིས་སྒྲ་མི་རྟག་པར་མངོན་སུམ་དུ་རྟོགས་པའི་
ཕྱིར༑ ཁྱོད་འཕགས་པ་ཡིན་པའི་ཕྱིར། ལུང་འགལ་དྲུག་དང་ལྷག་མའི་རིགས་པ་རྣམ་བཤད་བལྟས་པ་
ཙམ་གྱིས་གོ་བར་སྣང་བས་མ་བྲིས་ཤིང༌། སྒྲུབ་ངག་ནི་ལེའུ་བཞི་པར་རྒྱས་པར་འཆད་པར་འགྱུར་བས་
འདིར་ཟློས་ཆུང་ཞིག་མི་དགོས་སོ། །འདི་ཡན་ཆད་དཀའ་གནས་ཡིན་པས་ཅུང་ཟད་སྤྲོས་ལ། འདི་མན་
ལ་དཀའ་གནས་མཐའ་དཔྱད་པ་ཙམ་བྱའོ།
སྨྲས་པ།
ཁྱབ་པའི་སྒྲ་དོན་བྱ་བྱེད་གསུམ་ལྡན་ལ།
སྦྱོར་ཚུལ་མི་ཤེས་གངས་ལྗོངས་རྟོག་གེ་རྣམས། །
ང་སྐྱོང་སྐད་ངན་ཇི་བཞིན་དགག་སྒྲུབ་ཀྱི།
འཁང་ཚིག་མི་སྙན་ཤེས་ལྡན་རྣ་བ་འཚེར།
འདིས་ཁྱབ་འདིར་ཁྱབ་འདི་ལ་ཡོད་དོ་ཞེས།
ཁྱབ་པའི་སྒྲ་དོན་སིན་དྷུ་ཝ་རའི་ཁ། །
སྒྲ་དང་རིགས་པའི་སྐེད་ཕྲའི་འགྲམ་ཆང་གིས།
བློ་ལྡན་དགའ་སྐྱེད་འདབ་བརྒྱའི་རི་མོ་བཀྲ།
ལེགས་བཤད་དྲི་གསུང་ཕྱོགས་ཀྱི་འཁོར་ལོ་འགེང༌།
མ་དཔྱོད་རྩ་བརྟན་ཚད་མ་རྒྱན་འཕྱང་འཕྲུལ། །
ཟླ་བྲལ་རིགས་གཞུང་ཡོངས་འདུའི་ལྗོན་པ་འདི
རྒྱལ་བ་སྲས་བཅས་མཆོད་པའི་སྤྲིན་དུ་འབུལ།། །།

ལེའུ་དང་པོའོ་མཐའ་དཔྱོད 327 ལུང་འགལ་སོགས།
ལུང་འགལ་དྲུག་སོགས་བཤད་པ།
འདི་ཉིད་ལས། མ་གྲུབ་སྦྱར་བ་བརྗོད་བྱ་མིན། །ཞེས་པའི་དོན་ལ་འཕྲོས་དང༌། མཐའ་དཔྱད་
པ་གཉིས། དང་པོ་ལ། མདོ་ལས་འཕྲོས་ཚུལ་ནི མདོ་ལས། མེད་ཉིད་ལ་མེད་པ་ཞེས་པའི་རྩ་འགྲེལ་
ལས་འཕྲོས། འཕྲོས་ཚུལ་འདིའི་ལྡོག་ཁྱབ་གྲུབ་ཚུལ་སློབ་དཔོན་དབང་ཕྱུག་སྡེ་ན་རེ། རྟགས་མི་མཐུན་
ཕྱོགས་ལ་མ་མཐོང་ཙམ་གྱིས་ལྡོག་ཁྱབ་འགྲུབ་དགོས། གཞན་དུ་མི་མཐུན་ཕྱོགས་མཐའ་དག་ལ་མེད་
པར་ངེས་དགོས་ན་ཚུར་མཐོང་གི་ལྡོག་ཁྱབ་འགྲུབ་པར་དཀའ་བའི་ཕྱིར། ཞེས་པ་ལ་ལྡོག་ཁྱབ་འགྲུབ་
ཚུལ་དེ་ལྟར་འདོད་ན་རིགས་སྒོ་ལས། རེ་ཞིག་འགལ་བ་དང་མ་ངེས་པའི་གཉེན་པོར་གཉིས་ཀ་བརྗོད་པ་
གང་ཡིན་པ་དེ་ཡང་རིགས་སོ། །ཞེས་སློབ་དཔོན་གྱི་ལུང་ཚད་མར་ཁས་ལེན་པ་དང་འགལ་ལོ་ཞེས་པའི་
དང་པོ་སྟོན་པར། འདི་ཉིད་ལས། འཁྲུལ་བ་ཅན་གྱི་གཉེན་པོར་ནི །ནས། དེ་ཚེ་མེད་ཅེས་བྱ་བར་
རྟོགས། །ཞེས་བྱུང་། ཡང་ཁྱོད་ཀྱིས་དེ་ལྟར་འདོད་ན་སློབ་དཔོན་གྱིས་ཀུན་བཏུས་ལས། ལྷག་ལྡན་ལ་
ཡང་ལྟ་བུར་རམ། ཞེས་དང་། དེའི་རང་འགྲེལ་ལས། གཟུགས་ལ་སོགས་པ་གདོན་མི་ཟ་བར་
མཚུངས་པ་ཉིད་ཀྱིས་རོ་ལ་སོགས་པ་གདོན་མི་ཟ་བར་མཚུངས་པ་ཡིན་ནོ་ཞེ་ན། དེ་ཡང་རིགས་པ་མ་
ཡིན་ནོ། །ཞེས་གསུངས་པ་ཚད་མར་ཁས་ལེན་པ་དང་འགལ་ཞེས་པའི་ལུང་འགལ་གཉིས་པ་འཆང་
པར༑ འདི་ཉིད་ལས། གལ་ཏེ་མ་མཐོང་བས་ལྡོག་འགྱུར། །ཅི་སྟེ་ལྷག་ལྡན་འཁྲུལ་ཅན་ཡིན། ཞེས་
བྱུང་༑ ཡང་དབང་ཕྱུག་སྡེ་དེ་ལྟར་འདོད་ན། སློབ་དཔོན་གྱིས བདག་ལྟར་མི་རུང་བའི་ཕྱིར་བུམ་པ་ལ་
སོགས་པ་བདག་ཏུ་མ་གྲུབ་བོ་ཞེས་གསུངས་པ་ཚད་མར་ཁས་ལེན་པ་དང་འགལ་ཞེས་པའི་ལུང་འགལ་
གསུམ་པ་འཆད་པར། འདི་ཉིད་ལས། ལྡོག་པ་ཅན་ཡང་གཏན་ཚིགས་འགྱུར། །ཞེས་བྱུང༌། ཡང་
དབང་ཕྱུག་སྡེ་ཁྱོད་དེ་ལྟར་འདོད་ན་རང་འགྲེལ་ལས། ཕྱོགས་ཀྱི་ཆོས་ནི་རྒོལ་བ་དང་ཕྱི་རྒོལ་བ་གཉིས་
ཀ་ལ་ངེས་པར་གཟུང་ངོ་ཞེས་པའི་ལུང་ཚད་མར་ཁས་ལེན་པ་དང་འགལ་ཞེས་ལུང་འགལ་བཞི་པ་ཆང་

ལེའུ་དང་པོའོ་མཐའ་དཔྱོད། 328 ལུང་འགལ་སོགས
པར་དྲངས་མ་ཐག་པ། མ་གྲུབ་སྦྱར་བ་བརྗོད་བྱ་མིན། །ཞེས་བྱུང༌། ཡང་དབང་ཕྱུག་སྡེ་ཁྱོད་དེ་ལྟར་
འདོད་ན། སློབ་དཔོན་གྱིས། ཁྱད་པར་མཉན་པར་བྱ་བ་ཡང་རྟགས་ཡིན་ནོ། །ཞེས་ན། དེ་ཡང་རིགས་
པ་མ་ཡིན་ནོ་ཞེས་པའི་ལུང་ཚད་མར་ཁས་ལེན་པ་དང་འགལ་ཞེས་ལུང་འགལ་ལྔ་པ་འཆད་པར། འདི་
ཉིད་ལས། ཁྱད་པར་རྣམ་པར་གཅོད་པ་ཡི། །གཏན་ཚིགས་སུ་འགྱུར་མ་མཐོང་ཕྱིར། །སོགས་
བྱུང་༑ ཡང་དབང་ཕྱུག་སྡེ་ཁྱོད་ཀྱིས་དེ་ལྟར་འདོད་ན། རླུང་གི་རབ་བྱེད་ལས། གལ་ཏེ་མ་མཐོང་བ་ཙམ་
གྱིས་མཐོང་བ་དག་ལ་འགོག་པར་བྱེད་ན་དེ་ཡང་རིགས་པ་མ་ཡིན་ནོ་ཞེས་པའི་ལུང་ཚད་མར་ཁས་ལེན་
པ་དང་འགལ་ཞེས་ལུང་འགལ་དྲུག་པ་འཆད་པར། འདི་ཉིད་ལས། མ་མཐོང་ཕྱིར་རེག་མཐོང་བ་ལ།
མི་ལྡན་འཁྲུལ་བ་མེད་པ་ཅན། །ཞེས་བྱུང༌
འདི་དག་གི་མཐའ་ཅུང་ཟད་དཔྱད་ན། དབུ་ཚད་ཐར་ཐོར་མཐོང་བ་མང་པོ་ཞིག་གིས་སྣ་ཚོགས་
སྨྲ་མོད་བླུན་པོ་དག་དཔྱད་ཡུལ་མིན། ཁ་ཅིག་གིས། རྟགས་ཡང་དག་ཡིན་ན་ཤེས་འདོད་ཆོས་ཅན་ཡོད་
པས་ཁྱབ་ཀྱང་རྟགས་ཡང་དག་གི་ཆོས་ཅན་ཡིན་ན་ཡོད་པས་མ་ཁྱབ། དེས་ན་དོན་བྱེད་ནུས་སྟོང་ཇེ
དངོས་གྱུར་གྱི་ནམ་མཁའ་རྟག་རྫས་མ་ཡིན་པར་སྒྲུབ་པའི་དགག་རྟགས་ཡང་དག་ཡིན་ཟེར་བ་ལ་རྟོག་གེ་
ཤེས་རློམ་ཁ་ཅིག་ན་རེ། གྲྭ་ཆུང་བ། དོན་བྱེད་ནུས་སྟོང་ཆོས་ཅན། དངོས་གྱུར་གྱི་ནམ་མཁའ་རྟག་རྫས་
མ་ཡིན་པར་སྒྲུབ་པའི་རྟགས་ཡང་དག་མ་ཡིན་པར་ཐལ། ཁྱོད་དེ་སྒྲུབ་ཀྱི་ཆོས་ཅན་མེད་ནས་མ་གྲུབ་
པའི་གཏན་ཚིགས་ཡིན་པའི་ཕྱིར། མ་གྲུབ་ན། བྱེ་བྲག་བས་ལུས་ཐམས་ཅད་ལ་ཁྱོད་ཀྱི་ཡོན་ཏན་གྱིས་
ཁྱབ་པའི་རྟགས་ཀྱིས་བདག་ནི་ལུས་ཐམས་ཅད་ལ་ཁྱབ་པ་སྒྲུབ་པ་ཡང་ཆོས་ཅན་མེད་ནས་མ་གྲུབ་པའི་
གཏན་ཚིགས་མ་ཡིན་པར་བསྒྲེ་ཟེར་རོ། །ལུས་ཐམས་ཅད་ལ་ཁྱོད་ཀྱི་ཡོན་ཏན་གྱིས་ཁྱབ་པ་དེ་བདག་ནི་
ལུས་ཐམས་ཅད་ལ་ཁྱབ་པར་སྒྲུབ་པའི་དགག་རྟགས་ཡིན་པར་ཐལ། ཁྱོད་ཀྱིས་དགག་རྟགས་ལ་ཆོས་
ཅན་མ་གྲུབ་ན་སྐྱོན་མི་འོངས་ཞེས་པ་ལ་གནོད་བྱེད་ཀྱི་གཏན་ཚིགས་ཡིན་པའི་ཕྱིར། གཞན་ཡང་རང་གི་
འབྲས་བུ་ཐམས་ཅད་ཅིག་ཅར་མངོན་པར་འགྲུབ་པར་མི་བྱེད་པ་དེ། དངོས་གྱུར་གྱི་ནམ་མཁའ་མཐུ་

329
ལེའུ་དང་པོའོ་མཐའ་དཔྱོད། ལུང་འགལ་སོགས
ཐོགས་པ་མེད་པའི་རྟག་གཅིག་རང་དབང་ཅན་མ་ཡིན་པར་སྒྲུབ་པའི་ཁྱབ་བྱེད་མ་དམིགས་པའི་རྟགས་
ཡང་དག་མ་ཡིན་པར་ཐལ། དེ་དེ་སྒྲུབ་ཀྱི་ཆོས་ཅན་གྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡིན་
པའི་ཕྱིར། དེར་ཐལ། དེའི་རྩོད་གཞི་དངོས་གྱུར་གྱི་ནམ་མཁའ་མ་གྲུབ་པའི་ཕྱིར། ཁྱབ་པ་ཁས། འདོད་
མི་ནུས་ཏེ། དེ་དེ་སྒྲུབ་ཀྱི་ཁྱབ་བྱེད་མ་དམིགས་པའི་གཏན་ཚིགས་ཡིན་པའི་ཕྱིར། དབུ་མ་སྣང་བ་
ལས༑ གང་ཞིག་རང་གི་འབྲས་བུ་ཐམས་ཅད་ཅིག་ཅར་མངོན་པར་འགྲུབ་པར་མི་བྱེད་པ་དེ་ནི། མཐུ་
ཐོགས་པ་མེད་བ་དང་རྟག་པ་དང་གཅིག་བུའི་ངོ་བོ་ཉིད་མ་ཡིན་ཏེ། དཔེར་ན་མོ་གཤམ་གྱི་བུ་ལ་སོགས་
པ་ལྟ་བུའོ། །ནམ་མཁའ་ལ་སོབགས་པ་ཕ་རོལ་པོ་མངོན་པར་འདོད་པ་རྣམས་ཀྱང་སྒྲ་ལ་སོགས་པ་འབྲས་
བུ་ཅིག་ཅར་འགྲུབ་པར་མི་བྱེད་པས། ཁྱབ་པར་བྱེད་པ་མི་དམིགས་པར་བཤད་པ་ལ། ཞེས་གསུངས་
པའི་ཕྱིར། ཁྱབ་སྟེ། འདི་ཉིད་ཆོས་གྲགས་ཀྱི་དགོངས་པ་ཡིན་ཚུལ་འཆད་པར་འགྱུར་བའི་ཕྱིར་རོ།
གཞན་ཡང༌། དེ་དེ་སྒྲུབ་ཀྱི་ཆོས་ཅན་གྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡིན་པར་ཐལ། དེ་
སྒྲུབ་ཀྱི་རྩོད་གཞིའི་དོན་ལྡོག་མ་གྲུབ་ན་ཆོས་ཅན་གྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡིན་པས་
ཁྱབ་པའི་ཕྱིར། རྟགས་ཁས། འཁོར་གསུམ། འདོད་ན། བྱེ་བྲག་པ་ལ་སློབ་དཔོན་ཆོས་གྲགས་ཀྱིས་དེ་
བཀོད་བ་ན་བྱེ་བྲག་པས་མ་གྲུབ་པའི་གཏན་ཚིགས་ཡིན་ཟེར་བ་ལྟར་འཆད་པར་ཐལ། དེ་དེ་སྒྲུབ་ཀྱི་མ་
གྲུབ་པའི་གཏན་ཚིགས་ཡིན་པའི་ཕྱིར། རྟགས་ཁས། འཁོར་གསུམ། ཁྱབ་སྟེ། བྱེ་བྲག་པས་ཀྱང་དེ་མ་
གྲུབ་པའི་གཏན་ཚིགས་ཡིན་ཞེས་བཤད་པའི་ཕྱིར་ཏེ། དབུ་མ་སྣང་བ་ལས། ཁྱབ་པར་བྱེད་པ་མི་
དམིགས་པར་བཤད་པ་ཁ་ཅིག་ན་རེ། གཏན་ཚིགས་འདི་ནི་ཞེས་པ་ནས། ནམ་མཁའ་ལ་སོགས་པའི་
ཆོས་ཅན་དངོས་པོའི་རང་གི་ངོ་བོར་འགྱུར་པ་མེད་པར་ཡང་སྒྲུབ་པར་བྱེད་པའི་ཕྱིར། གཏན་ཚིགས་འདི་
གཞི་མ་གྲུབ་པ་ཡང་ཡིན་ནོ། །ཞེས་ཟེར་རོ། །ཞེས་གསུངས་པའི་ཕྱིར། འདི་དག་བོད་རྒན་དག་གིས་མ་
ཕྱེད་འདུག་པས་གསལ་བར་ཚིག་ཉུང་ངུས་བཀྲོལ་ན། འོ་ན་འབྲས་བུ་ཅིག་ཅར་མི་བྱེད་པ་དེ། རྟག་
དངོས་ཀྱི་དབང་ཕྱུག་དང་། རྟག་དངོས་ཀྱི་ཁྱབ་འཇུག་དང༌། རྟག་དངོས་ཀྱི་རིག་བྱེད་པའི་སྐྱེས་བུ་

ལེའུ་དང་པོའོ་མཐའ་དཔྱོད། 330 ལུང་འགལ་སོགས།
དང་༑ རྟག་དངོས་ཀྱི་གྲངས་ཅན་པའི་སྤྱི་རྣམས། རང་འབྲས་སྒྲ་སོགས་སྐྱེད་པའི་ནུས་པ་ཐོགས་མེད་ཀྱི་
རྟག་པ་མ་ཡིན་པར་སྒྲུབ་པའི་ཆོས་ཅན་གྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡིན་པར་
ཐལ༑ འབྲས་བུ་ཅིག་ཅར་མི་བྱེད་པའི་རྟགས་ཀྱིས་རྟག་དངོས་ཀྱི་དབང་ཕྱུག་སོགས་བཞིར་རང་འབྲས་
སྒྲ་སོགས་སྐྱེད་པའི་ནུས་པ་ཐོགས་མེད་ཀྱི་རྟག་བ་མ་ཡིན་པར་སྒྲུབ་པའི་ཤེས་འདོད་ཆོས་ཅན་བཞི་བོ་
གང་ཡང་གཞི་མ་གྲུབ་པའི་ཕྱིར། ཁྱབ་པ་ཁས། འཁོར་གསུམ། འདོད་ན། འབྲས་བུ་ཅིག་ཅར་མི་བྱེད་
བ་ཆོས་ཅན། ཁྱོད་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་འབའ་ཞིག་བཀག་ཀྱང་དགག་རྟགས་ཡང་དག་
ཡིན་པ་ལ་སྐྱོན་མེད་པ་མ་ཡིན་པར་ཐལ། ཁྱོད་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་འབའ་ཞིག་བཀག་
པས་ཁྱོད་དེ་སྒྲུབ་ཀྱི་མ་གྲུབ་པའི་གཏན་ཚིགས་སུ་གྱུར་བ་དེ་ཡིན་པའི་ཕྱིར། འཁོར་གསུམ། འདོད་
ན། དེ་ཆོས་ཅན། ཁྱོད་ཀྱིས་རྟག་དངོས་ཀྱི་དབང་ཕྱུག་སོགས། རང་འབྲས་སྒྲ་སོགས་སྐྱེད་པའི་ནུས་པ་
ཐོགས་མེད་ཀྱི་རྟག་པ་མ་ཡིན་པར་སྒྲུབ་པའི་ཤེས་འདོད་ཆོས་ཅན་བཀག་ཀྱང་དེ་སྒྲུབ་ཀྱི་དགག་རྟགས་
ཡང་དག་ཡིན་པ་ལ་སྐྱོན་མེད་པར་ཐལ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ལ་མེཇ་དགག་གིས་
ཁྱབ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་འགྲུབ་པ་ལ་ཡང་སྐྱོན་མེད། ཁྱོད་ཀྱི་རྟགས་ཀྱིས་དེ་སྒྲུབ་
ཀྱི་ཚུལ་སྒྲུབ་པ་ལ་ཡང་སྐྱོན་མེད་པའི་ཕྱིར། རྟགས་དང་བོ་མ་གྲུབ་ན། དེར་ཐལ། དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་ཡིན་ན་རང་འབྲས་སྒྲ་སོགས་སྐྱེད་པའི་ནུས་པ་ཐོགས་མེད་ཀྱི་རྟག་པ་མ་ཡིན་པ་དང་
གཅིག་ཡིན་དགོས་པའི་ཕྱིར། རྟགས་གཉིས་པ་གྲུབ་སྟེ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ལ་དགག་
བྱ་བཀག་ཙམ་གྱི་མེད་དགག་རང་ཉིད་ཡིན་ན་ཡོད་མི་དགོས་པ་ཞིག་བཟུང་བའི་ཕྱིར། ཁྱབ་
ཅིང་༑ རྟགས་གྲུབ་པར་ཐལ། རི་བོང་རྭ་ཡང་རང་འབྲས་སྒྲ་སོགས་སྐྱེད་པའི་ནུས་པ་ཐོགས་མེད་ཀྱི་རྟག་
པ་མ་ཡིན་པའི་ཕྱིར། རྣམ་འགྲེལ་འདི་ཉིད་ཀྱི་བཞི་པ་ལས། དེ་ལྟར་འདོད་པའི་བསྒྲུབ་བྱ་ལ། །གནོད་པ་
འགའ་ཡང་མེད་པ་ཉིད། །ཅེས་པའི་དགོངས་པར་བཎ་གྲུབ་དུ་མ་དང་རྗེ་ཡབ་སྲས་ཀྱིས་བཀྲལ་བའི་
ཕྱིར༑ འདིའི་ཐད་ཀྱི་ལྷ་དབང་བློ་གྲོས་ཀྱི་དཀའ་འགྲེལ་ལས། འདིར་ཡང་ཆོས་ཅན་འབའ་ཞིག་འགོག་

ལེའུ་དང་པོའོ་མཐའ་དཔྱོད། 331 ལུང་འགལ་སོགས
པ་ལ་ཡང་གནོད་པ་འདོད་པ་ཡིན་ན་ཡང་མི་འདོད་དེ། ཆོས་ཅན་དངོས་བོར་གྱུར་པ་བསལ་བ་ན་ཡང་
སྒྲུབ་པར་བྱ་བ་རྣམ་པར་གཅོད་པའི་ངོ་བོ་གྲུབ་པའི་ཕྱིར་ཞེས་དང་། ཡང་དེ་ཉིད་ལས། གང་ལ་ཆོས་ཅན་
འགོག་པ་ལ་ཡང་བསྒྲུབ་པར་བྱ་བ་ལ་གནོད་བ་མེད་པ་དེ་ལ་སྐྱོན་མ་ཡིན་ཏེ། དཔེར་ན། གཏན་ཚིགས་
བཤད་མ་ཐག་པ་ལྟ་བུའོ། །ཞེས་དང་། དབུ་མ་སྣང་བ་ལས་ཀྱང་། དེ་ལ་ཡང་འདིར་ནམ་མཁའ་ལ་
སོགས་པའི་ཆོས་ཅན་དངོས་པོར་གྱུར་པ་བསལ་དུ་ཟིན་ཀྱང་། བསྒྲུབ་པར་བྱ་བ་རྣམ་པར་གཅད་པ་ཙམ་
དུ་འདོད་པ་ལ་ནི་གནོད་པ་ང་མེད་ལ་ཞེས་དང་རྒྱན་ལས་ཀྱང་། ཆོས་ཅན་འབའ་ཞིག་ལ་གནོད་བ་ནི་
སྐྱོན་མ་ཡིན་ནོ་ཞེས་དང༌། རྣམ་བཤད་དགོངས་པ་རབ་གསལ་ལས་ཀྱང༌རྟགས་དེས་སྨྲས་པའི་ཆོས་
ཅན་བཀག་ཀྱང་སྐྱོན་མེད་པ་ནི་རྟགས་དང་ཆོས་གཉིས་ཀ་རྣམ་བཅད་ཙམ་ཡིན་པའི་གནད་ཀྱིས་སོ་ཞེས་
དང་། རྣམ་བཤད་ལས ། གཞི་མ་གྲུབ་ཆོས་ཅན་དུ་བཟུང་བའི་དགག་རྟགས་མང་བའི་ཕྱིར་རོ། །ཞེས་
གསུངས་པའི་ཕྱིར། དེ་འདྲ་མང་ངོ༌། །རྟགས་གཉིས་པ་གྲུབ་སྟེ། དེའི་རྟགས་ཀྱིས་དེ་སྒྲུབ་ཀྱི་ཚུལ་
གཞན་ལ་དོགས་པ་མེད་ཅིང་ཕྱོགས་ཆོས་གྲུབ་པའི་ཕྱིར། དེར་ཐལ། དེ་ཡིན་ན་ཡོད་མི་དགོས་ཤིང་
དགག་བྱ་བཅད་ཙམ་གྱི་མེད་དགག་ཡིན་པས་རྟགས་དེས་དེ་སྒྲུབ་ཀྱི་ཆོས་ཅན་བཀག་ཀྱང་ཕྱོགས་ཆོས་
གྲུབ་པ་ལ་སྐྱོན་མི་འོང་བ་ཡིན་པའི་ཕྱིར། དེ་སྐད་དུ་ལེའུ་བཞི་པ་ལས། ཅིག་ཅར་སྒྲ་སོགས་རྒྱུ་མིན་
ཕྱིར༑ །ཞེས་པའི་དགོངས་པར་མཁས་གྲུབ་དུ་མས་བཀྲལ་བའི་ཕྱིར། ལྷ་དབང་བློས་ནམ་མཁའ་མེད་
པར་སྨྲ་བས། སྤྱིར་ནམ་མཁའ་ལ་སོགས་པའི་སྐབས་ལ། ཆོས་རྣམ་པར་བཅད་པ་ཙམ་བསྒྲུབ་པར་བྱ་བ་
དང་། རྣམ་པར་གཅོད་པའི་གཏན་ཚིགས་འབྲས་བུ་ཅིག་ཅར་མི་བྱེད་པའི་ཕྱིར། ཞེས་བཤད་པ་ལ། ཞེས་
སོགས་ཀྱི་དགག་བྱ་བཅད་ཙམ་གྱི་བསྒྲུབ་བྱའི་ཆོས་དང་ཆོས་དེ་དང་ངོ་བོ་གཅིག་པའི་དགག་བྱ་བཅད་
ཙམ་གྱིས་གཏན་ཚིགས་འབྲས་བུ་ཅིག་ཅར་མི་བྱེད་པ་རྟགས་སུ་བཀོད་པ་ལ་ཕ་རོལ་གྱི་སུན་འབྱིན་མི་
གནོད་པར་བཤད་པའི་ཕྱིར། འགྲེལ་པ་དེ་ཉིད་ལས། དེ་ལྟ་བུར་གྱུར་པའི་ཆོས་ཅན་བསལ་ན་ཡང་། དེ་
ལྟར་བསྒྲུབ་བྱར་འདོད་བ་ལ་རྣམ་པར་གཅོད་པ་ཙམ་དུ་འདོད་པ་ལ་གནོད་པ་ཅི་ཡང་མེད་པ་ཡིན་པའི་

ལེའུ་དང་པོའོ་མཐའ་དཔྱོད། 332 ལུང་འགལ་སོགས
གཏན་ཚིགས་རྣམ་པར་གཅོད་པའི་ངོ་བོ་ལ་མ་གྲུབ་པ་མ་ཡིན་པ་ཉིད་དོ་ཞེས་དང་། དབུ་མ་སྣང་བ་ལས་
ཀྱང་༑ གཏན་ཚིགས་རྣམ་པར་བཅད་པ་ཙམ་གྱི་ངོ་བོ་མ་གྲུབ་པ་ཉིད་ཀྱང་མ་ཡིན་ཏེ་ཆོས་ཅན་དངོས་པོར་
གྱུར་པ་མ་ཡིན་ཡང་དེ་གཉིས་གྲུབ་པའི་ཕྱིར་རོ་ཞེས་དང་། རྒྱན་ལས་ཀྱང༌། ཅིག་ཅར་རྒྱུ་མ་ཡིན་ནོ་
ཞེས་བྱ་བ་སྐྱོན་མེད་དེ། ཞེས་པ་ནས། དེས་ན་བསྒྲུབ་བྱའི་ཆོས་སྒྲུབ་པ་ལ་གནོད་པ་མེད་པའི་ཕྱིར་ཉེས་
པ་མ་ཡིན་ནོ་ཞེས་གསུངས་པའི་ཕྱིར། སྡེ་བདུན་རྒྱན་ལས་ཀྱང་། རང་གི་རྟེན་དུ་གཞི་གྲུབ་དགོས་པའི་
ཆོས་ཅན་བཀག་ན་རྟགས་ཀྱི་སྐྱོན་དུ་སྟོན་པ་ཡིན་གྱི་ཆོས་ཅན་ཡོད་པ་བཀག་བ་ཙམ་གྱིས་སྐྱོན་དུ་སྟོན་པ་
མ་ཡིན་ནོ། །ཞེས་དང༌། རིགས་རྒྱན་ལས། གཞི་མ་གྲུབ་ཆོས་ཅན་དུ་བཟུང་བའི་རྟགས་ཡང་དག་ཡོད་
པར་སྔར་བཤད་ཅེས་གསུངས་པའི་ཕྱིར་དང་རྣམ་ངེས་ཊི ཀ་ཆེན་ལས་ཀྱང་ངོ་། །གཞན་ཡང་། སྐྱེ་བ་
མེད་པ་དེ་རྟག་དངོས་ཀྱི་དབང་ཕྱུག་སྐྱེ་ལྡན་གྱི་རྒྱུ་མ་ཡིན་པར་སྒྲུབ་པའི་ཆོས་ཅན་གྱི་ངོ་བོ་མེད་ནས་མ་
གྲུབ་བའི་གཏན་ཚིགས་ཡིན་པར་ཐལ། དེ་སྒྲུབ་ཀྱི་ཤེས་འདོད་ཆོས་ཅན་མེད་པའི་ཕྱིར། ཁྱབ་པ་
ཁས༑ འཁོར་གསུམ། དེར་ཐལ། རྟག་དངོས་ཀྱི་དབང་ཕྱུག་མེད་པའི་ཕྱིར། ཁྱབ་སྟེ། དེ་དེ་སྒྲུབ་ཀྱི་
ཤེས་འདོད་ཆོས་ཅན་ཡིན་པའི་ཕྱིར། བདག་མེད་ཡིན་པའི་ཕྱིར། རྩ་བར་འདོད་མི་ནུས་ཏེ། ཁྱོད་དེ་སྒྲུབ་
ཀྱི་ཁྱབ་བྱེད་འགལ་དམིགས་ཀྱི་གཏན་ཚིགས་ཡང་དག་ཡིན་པའི་ཕྱིར། དེར་ཐལ། ཚད་ཆེན་
ལས༑ འགལ་བའི་ཆོས་ཀྱི་གཏན་ཚིགས་ནི། །ཁྱབ་པར་རུང་བ་མ་ཡིན་ནོ། །སྐྱེ་བ་མེད་ཕྱིར་དབང་ཕྱུག་
ནི༑ ༑སྐྱེ་བ་ཅན་གྱི་རྒྱུ་མ་ཡིན། །ནམ་མཁའ་ཡི་ནི་བདྨ་བཞིན། །ཞེས་གསུངས་པའི་ཕྱིར། དེས་ན་དེ་
སྒྲུབ་ཀྱི་འགལ་ཟླ་དམིགས་པའི་གཏན་ཚིགས་ལ་མ་ཡིན་ངདགག་དང་སྒྲུབ་པ་གང་རུང་ཞིག་དགོས་པར་
འདོད་པ་འདི་འདྲ་དུ་མས་བཀག་པའི་ཕྱིར། དེའི་དཀའ་འགྲེལ་ལས། གང་སྐྱེ་བ་མེད་པ་དེ་ནི་འགའ་
ཞིག་གི་ཡང་རྒྱུ་མ་ཡིན་ཏེ། དཔེར་ན་ནམ་མཁའི་པདྨོ་བཞིན་ནོ། །དབང་ཕྱུག་ཀྱང་སྐྱེ་བ་མེད་པ་ཡིན་
ནོ༑ ༑ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་པའོ། །ཞེས་གསུངས་པའི་ཕྱིར། གཏན་ཚིགས་
འདིས་རྟག་པའི་ཁྱབ་འཇུག་དང་། རྟག་པའི་གཙོ་བོ་དང་། རང་བཞིན་དག་དང་རིག་བྱེད་པའི་སྐྱེས་བུ་

ལེའུ་དང་པོའོ་མཐའ་དཔྱོད 333 ལུང་འགལ་སོགས།
དང་རྟག་པའི་རྡུལ་ཕྲན་དང་ལྔ་སོགས་གཞན་སྡེས་རྟག་པའི་རྒྱུར་འདོད་པ་ཆེས་མང་བ་དག་སྐྱེ་ལྡན་
འགའ་ཞིག་གི་རྒྱུ་མ་ཡིན་པར་སྒྲུབ་པའི་ཁྱབ་བྱེད་འགལ་དམིགས་ཀྱི་རྟག་ཡང་དག་ཏུ་ཤེས་པར་བྱའོ།
གཞན་ཡང་རིམ་དང་ཅིག་ཅར་གྱིས་དོན་བྱེད་པས་སྟོང་བ་དེ་བྱེ་བྲག་པས་རྟག་དངོས་སུ་འདོད་པའི་རྫས་
དང་ཡོན་ཏན་དང་ལས་དང་སྤྱི་སོགས་ཀྱི་རྟག་དངོས་རྣམས་རེ་རེ་ནས། རྟག་དངོས་མ་ཡིན་པར་སྒྲུབ་
པའི་རྟགས་ཡང་དག་མ་ཡིན་པར་ཐལ། དེ་སྒྲུབ་ཀྱི་ཤེས་འདོད་ཆོས་ཅན་མེད་པའི་ཕྱིར། ཁྱབ་པ་
ཁས༑ འཁོར་གསུམ། འདོད་ན། རྣམ་འགྲེལ་ལས། དེ་ནི་རིམ་དང་རིམ་མིན་འགལ། །ཞེས་སོགས་
གཞུང་དུ་མས་རྟགས་ལྟར་སྣང་བསྟན་པར་ཐལ་ལོ། །འདོད་པའི་ཕྱིར། འདོད་མི་ནུས་ཏེ། དེ་དག་
འགོག་བྱེད་ཀྱི་གཏན་ཚིགས་གཅིག་ལ་ཡང་འགོད་ཚུལ་བརྒྱ་ཕྲག་དུ་མ་བྱས་བཀག་ཆོག་པ་རིགས་པའི་
སྒོ་ཤེས་པའི་ཁྱད་ཆོས་ཡིན་པའི་ཕྱིར། དབུ་མ་སྣང་བ་ལས། དེ་ལྟ་མིན་ན་ཇི་ལྟར་མཁས་པ་རྣམས་རིམ་
དང་ཅིག་ཅར་ལ་སོགས་པས་ཁྱབ་པའི་དོན་བྱེད་པའི་ནུས་བ་དང་བྲལ་བ་ལ་སོགས་པས། གཞན་གྱི་ཀུན་
བཏགས་པ་རྟག་པ་ལ་སོགས་པའི་དངོས་བོ་འགོག་པར་བྱེད་སོགས་དང་། ཡང་དེ་ཉིད་ལས། རྫས་དང་
ཡོན་ཏན་དང་ལས་དང་སྤྱི་ལ་སོགས་པ་མུ་སྟེགས་ཅན་ངན་པས་ཀུན་བཏགས་པ་རྣམས་འགོག་པར་བྱེད་
པར་འདོད་ན་ཡང་ཇི་ལྟར་གཞི་མ་གྲུབ་པ་ཉིད་ལ་སོགས་པའི་ཉེས་པ་འཇུག་པར་མི་འགྱུར་ཞེས་སོགས་
གསུངས་པའི་ཕྱིར། གཞན་ཡང་། དེ་སྒྲུབ་ཀྱི་མ་དམིགས་པའི་གཏན་ཚིགས་ལ་ཆོས་ཅན་གཞི་མ་གྲུབ་
ཀྱང་སྐྱོན་མེད་པ་དུ་མ་ཡོད་པར་ཐལ། དེ་སྒྲུབ་ཀྱི་མ་དམིགས་པའི་རྟགས་མིན་ཀྱང་དངོས་པོ་སོགས་སྒྲུབ་
པ་དང་མེད་དགག་ཡིན་ཡང་ཁོ་ཡིན་ན་ཡོད་དགོས་པ་རྟགས་སུ་བཀོད་པའི་ཆོས་ཅན་མ་གྲུབ་ན་མ་གྲུབ་
བའི་རྟགས་སྐྱོན་འོང་བ་གང་ཞིག དེ་སྒྲུབ་ཀྱི་མ་དམིགས་པའི་གཏན་ཚིགས་ཡིན་ཡང་བསྒྲུབ་བྱའི་ཆོས་
མེད་དགག་ཡིན་ཡང་ཁོ་ཡིན་ན་ཡོད་དགོས་པར་སྒྲབ་པའི་ཆོས་ཅན་མ་གྲུབ་ན་དམ་བཅའ་ལ་ཚད་མས་
བསལ་བའི་སྐྱོན་འོང་། དེ་སྒྲུབ་ཀྱི་ཆོས་དང་གཏན་ཚིགས་ཡིན་ན་ཡོད་མི་དགོས་པའི་མེད་དགག་བཟུང་
ན་སྐྱོན་མི་འོང་བ། ཕྱོགས་གླང་ཆོས་གྲགས་ཟླ་གྲགས་ཞི་འཚོ་ཡབ་སྲས་དང༌། རྒྱན་མཁན་པོ་རྗེས་

ལེའུ་དང་པོའོ་མཐའ་དཔྱོད། 334
ལུང་འགལ་སོགས
འབྲང་དང་བཅས་པ་དང་ལྷ་ཤཱ ཀ་རྗེས་འབྲང་དང་ཛེ་ཏཱ་རི་སོགས་དང་འཕགས་ཡུལ་གྱི་ཤིང་རྟ་བ་དག་
དང་༑ རྗེ་རིན་པོ་ཆེ་རྒྱལ་ཚབ་མཁས་གྲུབ་རྗེ། དགེ་འདུན་གྲུབ་སོགས་བཞེད་དབྱངས་གཅིག་ཡིན་པའི་
ཕྱིར༑ རྟགས་དང་པོ་གྲུབ་སྟེ། ཡོངས་གྲུབ་ཀྱི་རྟགས་ཀྱིས་ཆོས་ཀྱི་བདག་མེད་དུ་སྒྲུབ་པའི་ཆོས་ཅན་མེད་
ན་དམ་བཅའ་གྲུབ་ཀྱང་གཏན་ཚིགས་དང་ཕྱོགས་ཆོས་ཚད་མས་མི་འགྲུབ་ན་དངོས་པོ་སོགས་སྒྲུབ་པ་
དང་མ་ཡིན་དགག་གིས་ལྟ་ཅི་སྨོས་པའི་ཕྱིར། དཔལ་ལྡན་ཟླ་བས། དེ་ཕྱིར་དངོས་པོའི་ཆོས་གཏན་
ཚིགས་སུ་བཀོད་པའི་རྗེས་སུ་དཔག་པ་ཐམས་ཅད་ལ་གཏན་ཚིགས་ལ་སོགས་པ་རང་ལ་མ་གྲུབ་པའི་
ཕྱིར༑ ཞེས་དང་། རྣམ་འགྲེལ་ལས། བདེན་དེ་འགའ་ཞིག་ཆོས་ཅན་ནི། །འབའ་ཞིག་བཀག་པ་ལ་་ཡང་
ནི༑ ༑སྐྱོན་དང་ལྡན་བར་ཁས་ལེན་ཏོ། །ཞེས་པ་རྩ་འགྲེལ་འགྲེལ་བཤད་དག་གི་དོན་གྲུབ་པའི་
ཕྱིར། རྟགས་གཉིས་པ་གྲུབ་སྟེ། ཆོས་ཅན་དེ་ཆོས་ཉིད་དུ་སྒྲུབ་པའི་མ་དམིགས་པའི་རྟགས་ཀྱི་ཆོས་ཅན་
མེད་ན་དམ་བཅའ་ལ་སྐྱོན་ཡོང་བའི་ཕྱིར། དེར་ཐལ། དེ་ཆོས་ཉིད་དུ་སྒྲུབ་པའི་བསྒྲུབ་བྱའི་ཆོས་ཉིད་ཀྱི་
རྟེན་ལ་ཡོད་པ་གཅིག་མེད་ན་ཆོས་ཉིད་དུ་སྒྲུབ་མི་ཐུབ་པའི་ཕྱིར། དེར་ཐལ། མེད་པ་གཅིག་ཆོས་ཉིད་དུ་
སྒྲུབ་པ་ལ་རྗེས་དཔག་གིས་བསལ་བ་འཇུག་པའི་ཕྱིར། ཕྱོགས་གླང་གིས་མངོན་སུམ་དོན་དང་རྗེས་
དཔག་དང་། །ཡིད་ཆེས་གྲགས་པས་རང་རྟེན་ལའོ། །ཞེས་དང་། འདི་ཉིད་ལས། གཉིས་ཀའང་བསྒྲུབ་
བྱ་ཉིད་ཡིན་ན། །ཆོས་ཅན་ལ་ནི་གནོད་པ་གང༌། །བསྒྲུབ་པར་བྱ་བའི་ཆོས་འགོག་པས། །ངེས་ནི་ངེ་ལ་
གནོད་པ་ཉིད། །ཅེས་པ་རྩ་འགྲེལ་གྱིས་གྲུབ་པའི་ཕྱིར། ལུང་མང་ཡང་མ་བྲིས་སོ། །རྟགས་གསུམ་པ་
གྲུབ་སྟེ། མཁས་པ་གཞན་གྱི་བཞེད་པ་བཤད་ཟིན་ཅིང་དཔལ་ལྡན་ཟླ་བས་ཀྱང་མ་སྐྱེས་པ་དེ རྟག་
གཅིག་རང་དབང་ཅན་གྱི་བདག་མུ་སྟེགས་པའི་སྒྲོ་བཏགས་པ་ལྟར་མ་གྲུབ་པར་སྒྲུབ་པའི་རྟགས་ཡང་
དག་ཏུ་བཞེད་བའི་ཕྱིར། འཇུག་པ་ལས། མོ་གཤམ་བུ་ལྟར་སྐྱེ་བ་དང་བྲལ་ཕྱིར། །དེ་ལྟར་གྱུར་པའི་
བདག་ནི་ཡོད་མིན་ཞིང༌། །ཞེས་གསུངས་པའི་ཕྱིར། དེས་ན་སྔོན་དུས་ཀྱི་བོད་ཀྱི་རྟོག་གེ་བ་འགའ་ཞིག་
དང་ཕྱིས་ཀྱི་རང་གཞན་གྱི་རྟོག་གེ་བ། དེ་སྒྲུབ་ཀྱི་ཆོས་ཅན་མེད་ན་དེ་སྒྲུབ་ཀྱི་རྟགས་ཡང་ངག་མེད་པས་

ལེའུ་དང་བོའོ་མཐའ་དཔྱོད། 335 ལུང་འགལ་སོགས
ཁྱབ་པར་འདོད་ཅིང་སྨྲས་པ་དེ་ཤིང་རྟ་ཆེན་པོ་དག་གི་རིགས་གཞུང་ཁོ་བོ་ལ་སྒྲུབ་མི་རུང་བའི་བསྐལ་དོན་
ཡིན་ནོ། །ཞེས་པའི་ཆོ་ངེ་ཡིན་པར་ཐལ། དེ་ནི་ཕྱོགས་གླང་གིས་ཡིད་ཆེས་གྲགས་པའི་རང་རྟེན་
ལ༑ ཞེས་པའི་རང་རྟེན་གྱི་དོན་མ་གོ་བའི་ངན་སྐད་དུ་མ་ཟད། རྣམ་འགྲེལ་ལས། རང་ཉིད་སྒྲ་ཡིས་ཆོས་
གཞན་ལ། ། གནོད་པས་གནོད་མིན་ཞེས་བསྟན་པ། །དེ་ནི་རང་གི་ཆོས་ཅན་གྱི། །སོགས་རྩ་འགྲེལ་
དང་། དབུ་མ་སྣང་བ་ལས། དེ་བས་ལོག་པར་རྟོག་པ་བསལ་བའི་ཕྱིར། རང་དང་རྗེས་སུ་མཐུན་པའི་
ཆོས་ཅན་ཁོ་ན་ལ་གནོད་པར་བྱས་ན་བསྒྲུབ་པར་བྱ་བ་བཀག་པ་ཡིན་གྱི་ཆོས་གཞན་དང་ལྡན་པའི་ཆོས་
ཅན་ནི་མ་ཡིན་ནོ། །ཞེས་པ་ནས། སློབ་དཔོན་གྱིས་རང་གི་ཆོས་ཅན་སྨོས་པ་མཛད་དོ་ཞེས་འགྲེལ་པ་
མཛད་པས་བཤད་དེ་ཞེས་སོགས་འདི་དག་ཐམས་ཅད་ཀྱིས་གསལ་བར་བཤད་ཀྱང་ཁྱེད་ཅག་གིས་དེ་ལྟར་
སྨྲ་བའི་ཕྱིར། རྣམ་འགྲེལ་ཊི ཀ་ཆེན་རིགས་པའི་རྒྱ་མཚོ་ལས། རྟགས་ཡང་དག་གི་ཤེས་འདོད་ཆོས་ཅན་
ཡིན་ན་གཞི་གྲུབ་པས་ཁྱབ་པར་འདོད་པ་དག་གིས་ནི། རང་རྟེན་ལ་ཞེས་སྨོས་པའི་ཐུན་མོང་མ་ཡིན་པའི་
དགོས་པ་སྟོན་པའི་གཞུང་གི་ཚོགས་འདི་དག་དང་ཁོ་བོ་ཅག་ཕན་ཚུན་བསྐལ་བར་གྱུར་ཏོ་ཞེས་པའི་ཆོ་ངེ་
སྒྲོག་བ་ཡིན་ནོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། རྟག་དངོས་ཀྱི་དབང་ཕྱུག་ཆོས་
ཅན༑ ཁྱོད་ཁྱད་གཞི་ཆོས་ཅན་དང་སྐྱེ་ལྡན་འགའ་ཞིག་གི་རྒྱ་མ་ཡིན་པ་དེ་ཁྱོད་ཀྱི་ཁྱད་ཆོས་སུ་དངོས་
དབང་གིས་གྲུབ་པར་ཐལ། ཁྱོད་སྐྱེ་མེད་ཀྱི་རྟགས་ཀྱིས་རྟག་དངོས་ཀྱི་དབང་ཕྱུག་སྐྱེ་ལྡན་འགའ་ཞིག་གི་
རྒྱུ་མ་ཡིན་པར་དངོས་སྟོབས་ཀྱི་སྒྲུབ་པའི་རྟགས་ཡང་དག་གི་ཤེས་འདོད་ཆོས་ཅན་ཡིན་པའི་ཕྱིར་ན་མ་
ཁྱབ༑ ཁྱབ་པར་ཐལ། དེ་སྒྲུབ་ཀྱི་ཆོས་ཅན་ཞེས་པའི་ཆོས་དང་དེ་ཆོས་ཅན་དུ་འགྲོ་ཚུལ་ཞིག་ཡོད་པའི་
ཕྱིར་ན་ཡང་མ་ཁྱབ་སྟེ། དེ་སྒྲུབ་ཀྱི་ཆོས་ཅན་ཞེས་པ་ལ་དོན་སྟེང་ནས་ཁྱད་གཞི་ཁྱད་ཆོས་སུ་གྲུབ་པས་
མ་ཁྱབ་པའི་ཕྱིར། དེར་ཐལ། དེ་སྒྲུབ་ཀྱི་ཆོས་ཅན་ཞེས་པ་ལ་དོན་སྟེང་ནས་ཁྱད་གཞི་ཁྱད་ཆོས་སུ་གྲུབ་
པ་གཅིག་དང་དོན་སྟེང་ནས་དེ་ལྟར་མ་གྲུབ་ཀྱང་བློ་ངོར་དགག་ཆོས་དང་བསྒྲུབ་ཆོས་རྟགས་ཀྱིས་དགག་
སྒྲུབ་བྱེད་པའི་གཞིར་བཟུང་བ་ཡིན་པས་ཆོས་ཅན་ཞེས་བྱ་བ་གཉིས་ཡོད་ཡའི་ཕྱིར་དེར་ཐལ། ཕྱི་དོན་

ལེའུ་དང་པོའོ་མཐའ་དཔྱོད། 336
ལུང་འགལ་སོགས།
དང་གཙོ་བོ་སོགས་དོན་ལ་དེ་ལྟར་དེ་སྒྲུབ་ཀྱི་ཁྱབ་གཞི་ཁྱད་ཆོས་སུ་མ་གྲུབ་ཀྱང་བློ་ཁྱད་་གཞིར་བཟུང་
ནས་སྐྱེ་ལྡན་འགའ་ཞིག་གི་རྒྱུ་མ་ཡིན་པ་དེའི་སྟེང་དུ་བསྒྲུབ་བྱའི་ཆོས་སུ་བྱེད་པས་ཆོས་ཅན་ཞེས་འཇོག་
པའི་ཕྱིར། དེར་ཐལ། གཞི་མ་གྲུབ་ཀྱང་མཐུན་དཔེ་ཆོས་ཅན་དུ་མི་འགལ་བ་བཞིན་ཡིན་པའི་ཕྱིར། དབུ་
མ་སྣང་བ་ལས། བྱིས་པ་རྣམས་ཀྱིས་ཕྱི་རོལ་དང་དངོས་པོ་ཉིད་དུ་ཉེ་བར་བརྟགས་པ་བློ་ལ་རྣམ་པ་ཡོད་
པ་ཉིད་ཆོས་ཅན་ཡིན་ཏེ་དེའི་ཕྱིར་དེ་ལ་བརྟེན་ནས་གཙོ་བོ་ལ་སོགས་པ་འགོག་པར་བྱེད་དོ་ཞེས་
དང་༑ རྒྱན་ལས་ཀྱང་། ཅིག་ཅར་རྒྱུ་མ་ཡིན་ནོ་ཞེས་བྱ་བ་སྐྱོན་མེད་དེ་རྣམ་པར་རྟོག་པ་ལ་གནས་པའི་
ཆོས་ཅན་བསྒྲུབ་བྱ་སྒྲུབ་པའི་ཕྱིར་ཏེ། དངོས་པོར་གྱུར་པ་ནི་དེའི་ཆོས་ཅན་མ་ཡིན་ནོ། །དེས་ན་དེ་འབའ་
ཞིག་ལ་གནོད་ཀྱང་གནོད་པ་མ་ཡིན་ནོ་ཞེས་དང༌། སྡེ་བདུན་རྒྱན་ལས ཆོས་ཅན་ཞེས་པའང་བློ་ངོར་
དགག་ཆོས་དང་བསྒྲུབ་ཆོས་རྟགས་ཀྱིས་དགག་སྒྲུབ་བྱེད་པའི་གཞིར་གྱུར་བ་ཡིན་པས་ཆོས་ཅན་ཞེས་བྱ་
ཡི༑ དོན་སྟེང་ནས་ཁྱད་གཞི་ཁྱད་ཆོས་གཉིས་སུ་བྱས་པའི་ཁྱད་གཞི་ལྟ་བུར་ཡོད་ནས་མ་ཡིན་ནོ་ཞེས་
གསུངས་པའི་ཕྱིར། ཡང་ཁ་ཅིག་ན་རེ། དོན་བྱེད་ནུས་སྟོང་རྟགས་ཀྱིས་དངོས་གྱུར་གྱི་ནམ་མཁའ་རྟག་
རྫས་མ་ཡིན་པར་སྒྲུབ་པའི་ཤེས་འདོད་ཆོས་ཅན་ལ་དངོས་གྱུར་ནམ་མཁའི་དོན་སྤྱི་འཇོག་སྟེ ། དེ་སྒྲུབ་ཀྱི་
ཆོས་ཅན་ལ་དངོས་གྱུར་ནམ་མཁའ་བློ་ལ་སྣང་བ་དེ་འཇོག་པའི་ཕྱིར་ཏེ། དབུ་མ་སྣང་བ་ལས། བློ་ལ་
རྣམ་པ་ཡོད་པ་ཉིད་ཆོས་ཅན་ཡིན་ཏེ། ཞེས་གསུངས་པའི་ཕྱིར་ན་མ་ཁྱབ་སྟེ། ལུང་དོན་བཤད་ཟིན་ལྟར་
ཡིན་གྱི་དོན་སྤྱི་འཇོག་པའི་དོན་མ་ཡིན་པའི་ཕྱིར། རྩ་བར་འདོད་ན། དེའི་རྟགས་ཀྱིས་དེ་སྒྲུབ་ཀྱི་ཤེས་
འདོད་ཆོས་ཅན་ཡོད་པར་ཐལ། དེའི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་ལ་དངོས་གྱུར་ནམ་
མཁའི་དོན་སྤྱི་འཇོག་པའི་ཕྱིར། ཁྱབ་སྟེ། དེའི་དོན་སྤྱི་ཡོད་པའི་ཕྱིར། ཁྱོད་བདག་མེད་ཡིན་པའི་
ཕྱིར། འདོད་ན། དེ་སྒྲུབ་ཀྱི་ཆོས་ཅན་མ་གྲུབ་པའི་གཏན་ཚིགས་ལྟར་སྣང་ཞིག་མེད་པར་ཐལ་ལོ།
འདོད་པའི་ཕྱིར། འདོད་ན། རི་བོང་རྭ་མེད་པར་སྒྲུབ་པའི་ཆོས་ཅན་ཡང་ཡོད་པར་ཐལ་ལོ། །དེས་ཀྱང་
ཁ་ཅིག་སྒྲ་དོན་ཆོས་ཅན་ཟེར་བ་ཁེགས་སོ། །དེས་ན།

ལེའུ་དང་པོའོ་མཐའ་དཔྱོད 337 ལུང་འགལ་མོགས
རང་ལུགས་ལ། དེ་སྒྲུབ་ཀྱི་ཤེས་འདོད་ཆོས་ཅན་གཞི་མ་གྲུབ་པ་བཟུང་བའི་དངོས་པོར་གྱུར་
བའི་སྒྲུབ་རྟགས་ཡང་དག་མེད་དེ། དེ་སྒྲུབ་ཀྱི་འབྲས་རྟགས་ཡང་དག་དང་། དེ་སྒྲུབ་ཀྱི་རང་བཞིན་གྱི་
རྟགས་ཡང་དག་གང་རུང་གི་ཆོས་ཅན་མ་གྲུབ་ན་ཕྱོགས་ཆོས་དང་དམ་བཅའ་གཉིས་ཀ་མ་གྲུབ་པས་ཁྱབ་
པའི་ཕྱིར། དེར་ཐལ། དེ་སྒྲུབ་ཀྱི་རྟགས་ཡང་དག་གཉིས་ཀྱི་རྟགས་ཆོས་ཡིན་ན་ཡོད་དགོས་པ་ཁོ་ནས་
ཁྱབ་པའི་ཕྱིར། དགག་རྟགས་ཡང་དག་ལ་ཡང་མ་ཡིན་དགག་དང་སྒྲུབ་པ་གང་རུང་རྟགས་སུ་བཀོད་
པའི་ཆོས་ཅན་མ་གྲུབ་པའི་དེ་སྒྲུབ་ཀྱི་རྟགས་ཡང་དག་ཡོད་དེ། མ་ཡིན་དགག་དང་སྒྲུབ་པ་གང་རུང་
རྟགས་སུ་བཀོད་པའི་ཆོས་ཅན་ལ་མ་གྲུབ་པ་བཀོད་ན་དེ་སྒྲུབ་ཀྱི་ཕྱོགས་ཆོས་མ་གྲུབ་པས་མ་ཁྱབ་པའི་
ཕྱིར། རྟོག་ཡུལ་ན་ཡོད་པ་དེ་རི་བོང་རྭ་ཟླ་སྒྲས་བརྗོད་རུང་དུ་སྒྲུབ་པའི་སྒྲུབ་རྟགས་ཡང་དག་ཡིན་པའི་
ཕྱིར་དང་། དེ་སྒྲུབ་ཀྱི་རྟགས་ཆོས་གཉིས་ཀར་སྒྲུབ་པ་བཀོད་པ་དེའི་ཕྱིར། མ་ཡིན་དགག་་རྟགས་ཆོས་
བྱས་པའི་ཆོས་ཅན་གྱི་དོན་ལྡོག་མེད་པའི་དེ་སྒྲུབ་ཀྱི་སྒྲུབ་རྟགས་ཡང་དག་ཡང་ཡོད་དེ། སྐྱེས་བུ་སྡུག་
བསྔལ་བར་སྒྲུབ་པའི་ཚུལ་གསུམ་མ་ཡིན་པའི་གཏན་ཚིགས་དེ་མེད་ངེས་དེ་སྐྱེས་བུ་སྡུག་བསྔལ་བར་
སྒྲུབ་བའི་གཏན་ཚིགས་ལྟར་སྣང་དུ་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་སྒྲུབ་རྟགས་ཡང་དག་ཡིན་པའི་
ཕྱིར། རྣམ་ངེས་དར་ཊི ཀ་ལས། ཡང་གཞི་མ་གྲུབ་ཆོས་ཅན་དུ་བཟུང་ནས་དགག་བྱ་འགོག་པ་དགག་
རྟགས་ལ་སྲིད་ཀྱང་སྒྲུབ་རྟགས་ལ་མི་སྲིད་སྙམ་དུ་བཟུང་ནས་སྒྲུབ་རྟགས་ཁོ་ན་ལ་སྦྱར་བར་ཡང་མི་བྱ་
སྟེ༑ ཞེས་པ་ནས། གཞི་མ་གྲུབ་ཆོས་ཅན་དུ་བཟུང་ནས་ཐ་སྙད་འབའ་ཞིག་སྒྲུབ་པའི་སྒྲུབ་རྟགས་ཀྱང་
སྲིད་པའི་ཕྱིར་རོ། །ཞེས་གསུངས་པའི་ཕྱིར། འདིས་དུ་མ་ཤེས་པར་བྱའོ། རྟགས་དང་བསྒྲུབ་བྱའི་ཆོས་
ལ་མེད་དགག་ཡིན་ཡང་ཁོ་ཡིན་ན་ཡོད་དགོས་པ་བཟུང་བའི་དགག་རྟགས་ལ་ཆོས་ཅན་མེད་ན་ཕྱོགས་
ཆོས་དང་ཕྱོགས་གཉིས་ཀ་མ་གྲུབ་པས་ཁྱབ་པའི་ཕྱིར། དེས་ན་དེ་སྒྲུབ་ཀྱི་ཆོས་ཅན་མ་གྲུབ་ཀྱང་དེ་སྒྲུབ་
ཀྱི་སྒྲུབ་རྟགས་ཡང་དག་དང་དགག་རྟགས་ཡང་དག་དུ་མ་ཡོད་དེ།དེ་སྒྲུབ་ཀྱི་ཆོས་དང་རྟགས་གཉིས་
ཀར་ཁོ་ཡིན་ཀ་བྱ་བཅད་ཙམ་བཟུང་
ན་དགག་དང་སྦྲ

338ལེའུ་དང་པོའོ་མཐའ་དཔྱོད། ལུང་འགལ་སོགས།
བའི་རྟགས་ཡང་དག་དུ་མ་ཡོང་པའི་ཕྱིར། ཤིན་ཏུ་སྤྲོས་པས་ཆོག་གོ །དེས་ན་རི་བོང་རྭས་སྐྱེས་བུའི་སྦོ་
ཕུག་པ་མ་ཡིན་པའི་དགག་རྟགས་གཅིག་མ་རྙེད་པ་དག་གི་བློ་ངོར་ཤེས་བྱ་ཇི་སྙེད་ཙམ་ཡོད་ནའང་གསུང་
རབ་དགོངས་འགྲེལ་དང་བཅས་པའི་ཚིག་དོན་དཔྱོད་པར་ཅི་ཡང་མི་ཕན་པའི་མཐའ་མ་ཆོད་པའི་རྡོལ་
གཏམ་མང་པོ་མ་སྨྲ་པར་རྗེ་ཡབ་སྲས་ལྔ་སོགས་མཁས་མང་གི་ལེགས་བཤད་ལ་ལྟོས་ཤིག ། ཡང་ཁོ་ན་
རེ༑ རྟོག་ཡུལ་ན་ཡོད་པ་ཆོས་ཅན། ཁྱོད་ཀྱི་རྟགས་ཀྱིས་རི་བོང་རྭ་ཟླ་སྒྲས་བརྗོད་རུང་དུ་སྒྲུབ་པའི་ཤེས་
འདོད་ཆོས་ཅན་གཞི་མ་གྲུབ་པར་ཐལ། ཁྱོད་དེ་སྒྲུབ་ལ་གཞི་མ་གྲུབ་ཆོས་ཅན་དུ་བཟུང་བའི་རྟགས་ཡང་
དག་ཡིན་པའི་ཕྱིར་ན་འགལ་ཁྱབ་ཡིན་པར་ཐལ། ཁྱོད་དེ་སྒྲུབ་ཀྱི་ཤེས་འདོད་ཆོས་ཅན་བཟུང་བ་ཡོད་
པའི་གཏན་ཚིགས་ཡང་དག་ཡིན་པའི་ཕྱིར། རྟགས་གྲུབ་ཅིང་ཁྱབ་སྟེ། རང་ཉིད་ཀྱི་རྩོད་གཞིར་ཡོད་མེད་
གང་རུང་ཞིག་བཀོད་པའི་སྦྱོར་ངག་དང་ཐལ་འགྱུར་གང་རུང་ཡིན་ན། རང་ཉིད་ཀྱི་རྩོད་གཞི་ཡོད་པའི་
སྦྱོར་ངག་དང་ཐལ་འགྱུར་གང་རུང་ཡིན་པས་ཁྱབ་པའི་ཕྱིར། ཁྱབ་སྟེ། རྟགས་བཀོད་པ་དང་ཚུལ་སྒྲུབ་
ནས་སྒྲུབ་ངག་སྟོན་ཚུལ་ལས་གཞན་དུ་རྟགས་ཡང་དག་གི་ཤེས་འདོད་ཆོས་ཅན་འགོད་ཚུལ་མེད་པའི་
ཕྱིར༑ ཇི་སྐད་དུ་རྣམ་ངེས་དར་ཊི ཀ་ལས། རྟགས་ཡང་དག་ཡིན་ན་ཤེས་འདོད་ཆོས་ཅན་གཞི་གྲུབ་པས་
ཁྱབ་པ་དགོས་ཀྱི། རྟགས་ཡང་དག་གི་ཤེས་འདོད་ཆོས་ཅན་ཡིན་ན་གཞི་གྲུབ་མི་དགོས་པའི་ཕྱིར་དང་
ཞེས་གསུངས་པའི་ཕྱིར། འདི་ལེགས་བཤད་ཡིན་མོད་དེ་མ་གོ་བར་རྨོངས་ཡུས་ཀྱིས་གྲྭ་ཆུང་བས་ཀྱང་
བཀག་ཀྱང་གྲགས་སེང་མཆོག་ལྷ་བསོད་གྲགས་སོགས་མི་བཞེད་པ་ལེགས་སོ། །དེ་དག་གིས་རགས་
དཔྱད་ཙམ་གྲུབ་ནས་ཞིབ་དཔྱོད་ཕྱོགས་གླང་གི་དགོངས་པ་བཤད་ཚུལ་འཕགས་ཡུལ་ནའང་དུ་མ་ཡོད་
དེ༑ ཕྱོགས་གླང་གིས། སྦྱོར་བ་བཀོད་ཚུལ། འདི་ཉིད་ལས། ཐོག་མེད་བག་ཆགས་ལས་བྱུང་བའི།
སོགས་ཀྱི་མཚམས་སྦྱར་བའི་རང་འགྲེལ་ལས། ཇི་སྟེ་གང་འདི་གཙོ་བོ་ལ་སོགས་པ་ནི་ཡོད་པ་མ་ཡིན་
ཏེ༑ མི་དམིགས་པའི་ཕྱིར་རོ། །ཞེས་གསུངས་པ་འདིའི་དོན་ལ་བཤད་ཚུལ་ཤིན་ཏུ་མང་བའི་ཕྱིར། འདི་
ལ་ཁོ་ན་རེ། གཞི་མ་གྲུབ་ཆོས་ཅན་དུ་བཟུང་བའི་དེ་སྒྲུབ་ཀྱི་རྟགས་ཡང་དག་མེད་པར་ཐལ། རྣམ་འགྱུར་

ལེའུ་དང་པོའོ་མཐའ་དཔྱོད། 339
ལུང་འགལ་སོགས།
སྣ་ཚོགས་ཀྱི་ཉེར་ལེན་དུ་ཚད་མས་མ་དམིགས་པའི་རྟགས་ཀྱི་གཙོ་བོ་རང་མཚན་དེ་རྣམ་འགྱུར་སྣ་ཚོགས་
་ལ་ཀྱི་ཉེར་ལེན་དུ་མེད་པར་སྒྲུབ་པའི་རྟགས་ཡང་དག་མ་ཡིན་པའི་ཕྱིར། དེར་ཐལ། ཕྱོགས་གླང་གི་སྦྱོར་
དེའི་ཤེས་འདོད་ཆོས་ཅན་ལ་གཙོ་བོ་རང་མཚན་དེ་མི་འཇོག་པའི་ཕྱིར དེར་ཐལ། ཕྱོགས་གླང་གི་སྦྱོར་
བའི་ཤེས་འདོད་ཆོས་ཅན་ལ་གཙོ་བོའི་སྒྲ་དོན་ཁོ་ན་འཇོག་དགོས་པའི་ཕྱིར། དེར་ཐལ། འདི་ཉིད་
ལས༑ སྒྲ་དོན་ཆོས་ནི་རྣམ་པ་གསུམ། །ཞེས་དང༌། རང་འགྲེལ་ལས། དེ་བས་ན་ཆོས་ཅན་འདི་ལ་
བརྟེན་ནས་ཅི་གཙོ་བོའི་སྒྲ་ལས་སྣང་བའི་དོན་འདི་ནི་ཞེས་དང་། དེའི་འགྲེལ་བཤད་ལས་ཤཱཀྱས། གཙོ་
བོ་ལ་སོགས་པའི་སྒྲའི་བརྗོད་པར་བྱ་བ་དེ་ཉིད་ནི་ཆོས་ཅན་ཡིན་ལ་ཞེས་གསུངས་པའི་ཕྱིར་ན་མ་ཁྱབ་
སྟེ༑ རྣམ་འགྲེལ་དང་འགྲེལ་བཤད་ཀྱི་དངོས་ཟིན་ལ་དེ་ལྟར་བཤད། དེ་ཁོ་ནར་མ་ངེས་པའི་ཕྱིར། དེར་
ཐལ། ཕྱོགས་གླང་གི་སྦྱོར་བའི་དངོས་་གཙོ་བོ་རང་མཚན་ཆོས་ཅན་དུ་བྱས་ནས་རང་མཚན་དུ་
ཚད་མས་མ་དམིགས་པའི་རྟགས་ཀྱིས་རང་མཚན་དུ་མེད་པར་སྒྲུབ་པར་བྱས་ཆོག་པས་གཅིག་ཁོ་ནར་
བཤད་མི་དགོས་པའི་ཕྱིར། རྣམ་བཤད་ལས། སློབ་དཔོན་ཕྱོགས་གླང་གི་སྦྱོར་བ་འདིའི་དངོས་ཟིན་ལྟར་
ན་གཙོ་བོ་རང་མཚན་ཉིད་ཆོས་ཅན་དུ་བཟུང་ནས་དེ་ཡོད་པ་ལ་དགག་པ་བྱེད་པ་ལྟར་མངོན་
ལ༑ ནས། འགོག་པ་ལྟར་སྣང་ཞེས་གསུངས་པའི་ཕྱིར། གཞན་ཡང་། གཙོ་བོ་རང་ཉིད་རྩོད་གཞིར་མི་
འཛིན་པར་གཙོར་སྣང་གི་དོན་སྤྱི་ཁོ་ན་ཆོས་ཅན་དང་ཤཱཀྱའི་འགྲེལ་པའི་དངོས་ཟིན་ལྟར་གཙོར་སྣང་གི་
དངོས་པོའི་ཉེར་ལེན་དུ་མེད་ཙམ་ཁོ་ནར་སྒྲུབ་དགོས་པ་མི་འཐད་པར་ཐལ། དེས་བློ་ལ་གཙོ་བོས་གཞན་
སྐྱེད་པ་ཁེགས་ཀྱང་གཞན་གྱིས་ཀུན་བཏགས་པའི་གཙོ་བོ་རང་ཉིད་མི་ཁེགས་པའི་ཕྱིར། ཁྱབ་
ཅིང་༑ རྟགས་གྲུབ་སྟེ། གཙོ་བོར་སྣང་བས་གཞན་སྐྱེད་པ་དང་གཙོ་བོ་རང་ཉིད་མེད་པའི་རྣམ་པ་མི་འདྲ་
བའི་གཞན་ཡིན་པའི་ཕྱིར། དེས་ན་གཙོ་བོ་ཆོས་ཅན་དུ་བཟུང་ནས་རང་མཚན་དུ་མེད་པར་སྒྲུབ་པ་ཕྱོགས་
གླང་ཆོས་གྲགས་གཉིས་ཀའི་དགོངས་པ་ཡིན་པའི་ཕྱིར། དབུ་མ་སྣང་བ་ལས། དེ་ལྟ་མིན་ན་དེ་ལས་ཕྱི་
རོལ་དང་གཙོ་བོ་ལ་སོགས་པ་ངོ་བོ་ཉི་ཉིད་དུ་མི་འགྲུབ་བོ་ནས། བློ་ལ་ཕྱི་རོལ་དང་གཙོ་བོ་ལ་

340
ལེའུ་དང་པོའོ་མཐའ་དཔྱོད། ལུང་འགལ་སོགས།
སོགས་པ་བསྐྱེད་པར་བྱ་བ་ཉིད་དགག་པ་བསྒྲུབས་སུ་ཟིན་ཀྱང་གཞན་གྱིས་ཀུན་བཏགས་པ་གཙོ་བོ་ལ་
སོགས་པའི་རང་གི་ངོ་བོ་དགག་པ་ནི་མི་འགྲུབ་པ་ཁོ་ན་སྟེ། དེའི་རྣམ་པ་ནི་གཞན་ཡིན་པའི་ཕྱིར་རོ་ཞེས་
རྒྱས་པར་བཤད་པའི་ཕྱིར། ཇི་སྐད་དུ་རྣམ་བཤད་ལས། འདི་དག་གི་དགོངས་པ་མཁས་པའི་དབང་པོ་ཀ་
མ་ལ་ཤཱི་ལས་ཞེས་པ་ནས བཞེད་དོ་ཞེས་གསུངས་པའི་ཕྱིར། དེ་ལ་ཁོ་ན་རེ། སློབ་དཔོན་ཆོས་གྲགས་
དང་ཕྱོགས་གླང་གིས་བཤད་ཚུལ་འགལ་བར་ཐལ ཆོས་གྲགས་ཀྱིས་སྐབས་འདིར་གཙོ་བོའི་སྒྲ་དོན་
ངོས་བཟུང་བ་དེ་སྒྲུབ་ཀྱི་ཆོས་ཅན་དུ་བཟུང་བའི་ཆེད་ཁོ་ན་ཡིན་པའི་ཕྱིར། དེར་ཐལ། དེའི་སྒྲ་དོན་ངོས་
བཟུང་བའི་རྒྱུ་མཚན་ཡོད་པའི་ཕྱིར་ན་མ་ཁྱབ་སྟེ། གཙོ་བོ་རང་མཚན་མེད་ཀྱང་གཙོ་བོའི་སྒྲ་སྦྱོར་མི་རུང་
བའི་སྐྱོན་མེད་ཅེས་བཤད་པ་ཡིན་པའི་ཕྱིར། དེར་ཐལ། ཕ་རོལ་གྱི་རྩོད་པའི་བསམ་པ་གཙོ་བོའི་སྒྲ་གཙོ་
བོ་ལ་དངོས་དབང་གིས་འཇུག་པས་གཙོ་བོ་རང་མཚན་དུ་མ་གྲུབ་ན་དེའི་སྒྲ་འཇུག་པ་མི་འཐད་སྙམ་ནས་
རྩོད་པ་བཀོད་པའི་ཕྱིར། རང་འགྲེལ་ལས དེའི་དོན་འགོག་པ་ན་རྗོད་པར་བྱེད་པ་ཅན་གྱི་ཚིག་མི་སྦྱོར་
བའི་ཕྱིར ཞེས་དང་། ཤཱ ཀྱས། དོན་འགོག་པ་ཡོད་ན་རྗོད་པར་བྱེད་པ་གཙོ་བོ་ལ་སོགས་པའི་ཆོས་ཅན་
གྱི་ཚིག་མི་སྦྱོར་བའི་ཕྱིར་ཏེ། ཞེས་གསུངས་པའི་ཕྱིར། ཁྱབ་པར་ཐལ། དེ་ལྟར་བརྩད་པའི་ལན་དུའང་
གཙོ་བོའི་སྒྲ་དོན་ཡོད་པ་གཙོ་བོར་བཤད་ཅིང་ཆོས་ཅན་ཡིན་པ་ཞར་བྱུང་དུ་བཤད་པའི་ཕྱིར དེར་
ཐལ༑ སྤྱིར་ཡང་སྒྲ་དོན་ལ་དངོས་པོ་རང་མཚན་པ་དང་དངོས་མེད་དང་། ཡོད་མེད་གཉིས་ཀའི་ཆ་ལ་
བརྟེན་པ་དང་གསུམ་ཡོད་པས་དེའི་སྒྲ་དོན་རང་མཚན་ཡོད་མི་དགོས་ཞེས་བཤད་པའི་ཕྱིར། དེར་
ཐལ༑ རྟོག་པ་ལ་གཙོ་བོར་སྣང་བ་དེ་མེད་པ་མ་ཡིན་པས་གཙོ་བོ་ཞེས་སྒྲ་སྦྱོར་བ་གང་ཞིག རྟོག་པ་ལ་
སྣང་བའི་ཡུལ་རང་མཚན་མི་འོང་བས་དམ་བཅའ་དང་མི་འགལ་བའི་ཕྱིར། དང་པོ་གྲུབ་སྟེ། འདི་ཉིད་
ལས༑ དེ་ཉིད་ནི། །མེད་པ་མ་ཡིན་སྒྲ་སྦྱོར་ཕྱིར། །ཞེས་གསུངས དེའི་འགྲེལ་པར་ཤཱཀྱས། རྣམ་པར་
རྟོག་པས་ཡོངས་སུ་བསྒྲུབ་པ་དེ་ཉིད་ཀྱི་ཆོས་ཅན་མེད་པ་མ་ཡིན་ནོ། །ཅིའི་ཕྱིར་ཞེ་ན། གཅོ་བོ་ལ་སོགས་
པའི་སྒྲ་སྦྱོར་བའི་ཕྱིར་ཞེས་སོ ། །གཉིས་པ་གྲུབ་སྟེ། རང་འགྲེལ་ལས། ཇི་ལྟར་སྒྲ་དེ་དག་རང་གི་

ལེའུ་དང་པོའོ་མཐའ་དཔྱོད། 341 ལུང་འགལ་སོགས
མཚན་ཉིད་ཀྱི་ཡུལ་ཅན་མིན་པ་དེ་ལྟར་བསྟན་ནོ་ཞེས་གསུངས་པའི་ཕྱིར། དེས་ན་རྣམ་བཤད་ལས། སྒྲ་
དོན་ཆོས་ཅན་དུ་བཟུང་བའི་ཁོ་ནར་སྒྲ་དོན་ངོས་བཟུང་བ་མ་ཡིན་གྱི་གཙོ་བོ་རང་མཚན་མེད་ཀྱང་སོགས་
སོ༑ ༑འདི་དག་ཕན་ཚུན་གྱི་བརྩད་ཚུལ་རྒྱས་པར་བཤད་མོད་ཡི་གེ་མང་དོགས་སོ།
འདི་ཉིད་ལས། ཁྱད་པར་རྣམ་པར་དཔྱོད་པ་ཡི །ཞེས་སོགས་ལ་ཁ་ཅིག་ན་རེ། མཉན་བྱ་དང་
སྒྲའི་མིང་དོན་གྱི་འབྲེལ་བ་མ་ཤེས་པའི་སྔར་མཉན་བྱ་སྐད་ཅིག་མ་ཐ་མ་ལ་མི་རྟག་པས་ཁྱབ་པ་མངོན་
སུམ་གྱིས་ངེས། དེ་རྗེས་མཉན་བྱ་དང་སྒྲའི་མིང་དོན་གྱི་འབྲེལ་བ་ངེས དེ་རྗེས་སྒྲ་མི་རྟག་པར་ངེས་པའི་
ཚུར་མཐོང་དེས་སྒྲ་སྐད་ཅིག་ཐ་མ་མི་རྟག་པར་མངོན་སུམ་དུ་རྟོགས་པར་ཐལ་ལོ། །དེས་སྒྲ་སྐད་ཅིག་ཐ་
མ་མི་རྟག་པར་གསར་དུ་རྟོགས་དེའི་རྒྱུད་ཀྱི་སྒྲ་མི་རྟག་པར་རྟོགས་པའི་རྗེས་དཔག་མི་སྲིད་པའི་ཕྱིར་
ན༑ རྟགས་ཟུར་གཉིས་པ་ཡང་མ་གྲུབ་ལ། འདོད་པ་ཡང་ཡིན་ཏེ། རིམ་པ་དེ་ལྟར་ངེས་པའི་གང་ཟག་
ལ་སྔོན་ལ་མཉན་བྱ་ལ་མི་རྟག་པས་ཁྱབ་པ་བསྒྲུབས་ནས་དེ་ལྟར་ཁྱབ་བ་གྲུབ་སྟེ། དེ་སྒྲུབ་ཀྱི་ཕྱོགས་
ཆོས་སྒྲུབ་དགོས་ཤིག་སྲིད་པ་གང་ཞིག ཕྱོགས་ཆོས་དང་མིང་དོན་གྱི་འབྲེལ་བ་ངེས་པ་ན་སྒྲ་མི་རྟག་པ་
རྟོགས་པའི་རྗེས་དཔག་ཀྱང་སྲིད། དེའི་རྒྱུད་ཀྱི་སྒྲ་སྐད་ཅིག་ཐ་མ་མི་རྟག་པར་མངོན་སུམ་དུ་རྟོགས་པའི་
མངོན་སུམ་ཡང་ཡོད་པའི་ཕྱིར། རྟགས་དང་པོ་གྲུབ་སྟེ། འདི་ཉིད་ལས། སྟོན་ཏེ་མཁས་པ་རྣམས་ལ་
ནི༑ ༑གཏན་ཚིགས་འབའ་ཞིག་བརྗོད་པར་ཟད། །ཅེས་པའི་ལུང་དོན་ཡོད་པའི་ཕྱིར། རྟགས་ཟུར་གཉིས་
པ་གྲུབ་སྟེ། སྔར་རྣམ་ངེས་དར་ཊིཀ་དང་འཐད་ལྡན་དང་ཤནྟི་བ་སོགས་ཀྱི་དགོངས་པ་བཤད་པ་ལྟར་
གྲུབ་པའི་ཕྱིར་དང་། གང་ཟག་དེས་རིམ་པ་དེ་ལྟར་བྱས་ནས་སྒྲ་མི་རྟག་པར་ངེས་པའི་བློ་རྗེས་དཔག་མ་
ཡིན་ཀྱང་དེ་འདྲའི་རྗེས་དཔག་སྲིད་པ་མི་འགལ་བའི་ཕྱིར་ན། རྣམ་བཤད་ལས། དེའི་རྗེས་སུ་སྒྲ་མི་རྟག་
པར་ངེས་ཀྱང་ཚུལ་གསུམ་ཀྱི་བྱེད་པ་ལ་བརྟེན་ནས་ངེས་པ་མ་ཡིན་ནོ། །ཞེས་གསུངས་པ་དང་ཡང་མི་
འགལ་བའི་ཕྱིར། དེར་ཐལ། འདི་སྤྱིར་བཏང་དབང་དུ་བྱས་ཀྱི་གཞན་དུ་ན་སྔར་ཁྱབ་པ་དང་། མིང་དོན་
གྱི་འབྲེལ་བ་ལ་བརྟེན་ནས་སྒྲ་མཉན་བྱ་ཡིན་པའི་ཕྱོགས་ཆོས་ཀྱིས་རྗེས་དཔག་སྐྱེད་པ་ཡོད་པའི་

ལེའུ་དང་པོའོ་མཐའ་དཔྱོད། 342
ལུང་འགལ་སོགས།
ཕྱིར༑ དེར་ཐལ། གནག་རྫིས་སྔར་མེ་དུའི་འབྲེལ་བ་ངེས་ཤིང་ཕྱིས་ལ་རྒྱབ་ན་དུ་བ་མཐོང་བའི་གློ་བུར་
བའི་རྟགས་སམ་ཕྱོགས་ཆོས་འཇལ་བའི་ཚད་མས་དྲངས་པའི་མེ་ཡོད་པར་རྟོགས་པའི་རྗེས་དཔག་ཡོད་
པའི་ཕྱིར་དང་། རྗེས་དཔག་ཐམས་ཅད་སྒྲུབ་ངག་ལ་བརྟེན་མི་དགོས་བར་འདིར་ཡང་འདོད་དགོས་པའི་
ཕྱིར༑ དེར་ཐལ། འདི་ཉིད་ལས། ད་ནི་གྲུབ་མཐའ་མེད་རྣམས་ཀྱིས། །དུ་བས་མེ་ནི་རྟོགས་མི་འགྱུར། །
ཞེས་པའི་དོན་ཡོད་པའི་ཕྱིར། རྣམ་བཤད་ལས་ཀྱང་། སྔར་མཉན་བྱ་ལ་ནས། ཚད་མ་གཉིས་ཀྱི་བྱེད་པ་
ལས་རྟོགས་པ་ཡིན་ནོ། །ཞེས་གསུངས་པ་ཡང་ཞིབ་ཆ་དེ་ལྟར་མེད་ན་གོང་འོག་དངོས་འགལ་འབྱུང་
བའི་ཕྱིར། རྩ་རྟགས་གསུམ་པ་གྲུབ་སྟེ། དེས་སྔར་མཉན་བྱ་སྐད་ཅིག་ཐ་མ་ལ་མི་རྟག་པས་ཁྱབ་པ་
རྟོགས་པའི་མངོན་སུམ་དང་ཕྱིས་ཀྱི་མཉན་བྱ་དང་སྒྲའི་མིང་དོན་ལ་བ་ངེས་པའི་ཚད་མ་གཉིས་ཀྱི་
བྱེད་པས་སྒྲ་སྐད་ཅིག་ཐ་མ་མི་རྟག་པར་མངོན་སུམ་དུ་རྟོགས་པ་ཡང་ཡོད་པའི་ཕྱིར། རྣམ་བཤད་
ལས༑ ཚད་མ་གཉིས་ཀྱི་བྱེད་པ་ལས་རྟོགས་པ་ཡིན་ནོ་ཞེས་གསུངས་པའི་ཕྱིར། ཁོ་ན་རེ། འོ་ན་དེ་
འདྲའི་ཚུར་མཐོང་དེས་སྒྲ་མི་རྟག་པར་མངོན་སུམ་དུ་རྟོགས་པར་ཐལ། དེས་སྒྲ་སྐད་ཅིག་ཐ་མ་མི་རྟག་
པར་མངོན་སུམ་དུ་རྟོགས་པའི་ཕྱིར་ན་མ་ཁྱབ། ཁ་ཅིག་འདིར་མ་ཁྱབ་ཟེར་ཞིང་། ཡང་སྒྲ་དང་སྒྲ་མི་རྟག་
པ་གྲུབ་བདེ་རྫས་གཅིག་ཟེར་བ་དངོས་འགལ་ཡིན་ནོ། །རྩ་བར་འདོད་ན། སྒྲ་མི་རྟག་པ་ཆོས་ཅན། ཁྱོད་
ཚུར་མཐོང་གིས་མངོན་སུམ་དུ་མ་རྟོགས་པར་ཐལ། སོ་སྐྱེའི་མངོན་སུམ་དུ་རྟོགས་པའི་སྒྲ་སྐད་ཅིག་ཐ་
མའི་མི་རྟག་པ་ལས་ཁྱོད་ཕྲ་བའི་མི་རྟག་པ་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། དེར་ཐལ། ཁྱོད་
སྐད་ཅིག་ཐ་མ་མི་རྟག་པར་སོ་སྐྱེའི་མངོན་སུམ་གྱིས་མཐོང་ལ་མཐོང་བ་ལྟར་ངེས་པ་གང་ཞིག ཁྱོད་མི་
རྟག་པ་སོ་སྐྱེའི་མངོན་སུམ་དུ་མཐོང་ཡང་མཐོང་བ་བཞིན་ངེས་མི་ཐུབ་པའི་ཕྱིར། དང་པོ་དེར་ཐལ། སྒྲ་
སྐད་ཅིག་ཐ་མ་དེ་གཞན་དང་མཚམས་མི་སྦྱོར་བ་ཚུར་མཐོང་གི་ཉན་ཤེས་ཀྱིས་མཐོང་ལ་དེ་འཇིག་པར་
ཡང་ཡོངས་སུ་གཅོད་པའི་ཕྱིར། དཔེར་ན་མར་མེ་སྐད་ཅིག་ཐ་མ་བཞིན། འདི་ཉིད་གསུམ་པ་ལས། སྤྱི་
ཡི་རྟེན་ནི་གྲུབ་པ་ན། །སྤྱི་དེ་ཉིད་ནི་གྲུབ་པ་ཡིན། །ཞེས་དང་། འདི་ལྟར་རྟག་མེད་བྱིས་པར་གྱི། །སྐྱེ་

ལེའུ་དང་པོའོ་མཐའ་དཔྱོད 343
ེ ལུང་འགལ་སོགས
བོས་ཕྱིས་འབྱུང་བ་དང་ནི། །འབྲེལ་མེད་མར་མེ་ལ་སོགས་ཀྱི། །འཇིག་པ་མཐོང་བས་ཡོངས་གཅོད་
ཉིད། །ཅེས་གསུངས་པའི་ཕྱིར། མཁས་གྲུབ་ཊིཀ་ཆེན་ལས་ཀྱང་། །སྤྱི་ཡི་རྟེན་ནི་གྲུབ་པ་ན། སྤྱི་དེ་ཉིད་
ནི་གྲུབ་པ་ཡིན། །ཞེས་དངོས་པོ་དེ་མངོན་སུམ་གྱིས་གྲུབ་པ་ན་དེའི་མི་རྟག་པ་ཡང་མངོན་སུམ་གྱིས་གྲུབ་
པར་བཤད་པ་ཇི་ལྟ་བུ་ཞེ་ན། དེ་ནི་འདི་ལྟར་རྟགས་ལ་ལྟོས་བ་མེད་ཀྱང་མཁས་པ་ནས་བྱིས་པའི་བར་གྱི་
སྐྱེ་བོས་རིགས་འདྲ་ཕྱིས་འབྱུང་བ་དང་ནི་འབྲེལ་བ་མེད་པའི་མར་མེ་སོགས་ཀྱི་འཇིག་པ་མངོན་སུམ་གྱིས་
མཐོང་བ་ཡོངས་སུ་གཅོད་ཅིང་ངེས་པར་བྱེད་ནུས་པ་ཉིད་ཡིན་པ་ལྟ་བུའོ། །ཞེས་གསུངས་པའི་
ཕྱིར༑ ཁྱབ་སྟེ། མར་མེ་དང་སྒྲ་དག་སྐྱེས་ཙམ་ནས་སྐད་ཅིག་སྔ་ཕྱི་སོ་སོར་འཇིག་པ་མ་ངེས་ལ་རིགས་
འདྲ་མཚམས་མི་སྦྱོར་བ་ངེས་པའི་ཁྱད་པར་འཐད་པའི་ཕྱིར། ལྷ་དབང་བློའི་དཀའ་འགྲེལ་ལས། བྱིས་
པའི་བར་ལ་ནི་བྱིས་པའི་མཐར་ཐུག་པ་ལ་ཡང་ངོ་། །སྐྱེ་བོའི་མཐོང་བ་སྟེ་མཐོང་བའི་སྒོ་ནས་ཡོངས་
གཅོད་བྱེད་དེ་ངེས་པར་གཅོད་པར་བྱེད་དོ། །ཞེས་པ་ནས། འདྲ་བའི་སྐད་ཅིག་མ་གཞན་དང་མཚམས་
སྦྱོར་བ་མེད་པའི་ངང་ཚུལ་ཅན་ཞེས་བྱ་བའི་དོན་ཏོ། །དེས་ན་སྔར་འདྲ་བ་གཞན་འབྱུང་བས་མ་ངེས་པ་
ཡིན་ནོ། །ཞེས་རྟོགས་པར་བྱའོ་ཞེས་གསུངས་པའི་ཕྱིར། རྟགས་གཉིས་པ་དེར་ཐལ། སྒྲ་སྐད་ཅིག་སྔ་
ཕྱི་སོ་སོར་འཇིག་པ་མཐོང་ཡང་མཐོང་བ་ལྟར་སྐྱེས་ཙམ་ནས་འཇིག་པར་མི་རྟོགས་པའི་ཕྱིར། དེར་
ཐལ༑ དེ་ལྟར་རིགས་འདྲའི་རྒྱུན་ལ་འཁྲུལ་ནས་སྐྱེས་ཙམ་ནས་འཇིག་པར་མི་རྟོགས་པས་སྐྱེས་ཙམ་ནས་
འཇིག་པ་རྟགས་ཀྱིས་དེ་ལ་སྒྲུབ་དགོས་པ་གང་ཞིག དེའི་རྒྱུ་མཚན་གྱིས་སོ་སྐྱེའི་མངོན་སུམ་གྱིས་མི་
རྟག་པར་རྟོགས་པ་དང་རྟགས་ཀྱིས་དཔག་བྱའི་མི་རྟག་པ་གཉིས་ལ་ཕྲ་རགས་ཡོད་པའི་ཕྱིར། དང་པོ་
གྲུབ་སྟེ། གསུམ་པ་ལས། དེ་མ་གྲུབ་ན་དེ་ལྟར་དེ། །རབ་ཏུ་གྲུབ་ཕྱིར་རྗེས་དཔོག་ཡིན། །འདྲ་བ་གཞན་
ནི་ཡོད་པའི་ཕྱིར། །ལ་ལར་ཡོངས་སུ་མི་ཤེས་ཏེ། །འཁྲུལ་ཕྱིར་སྒོང་གི་ཐ་དད་བཞིན། །ཞེས་
དང་། ལྷའི་དཀའ་འགྲེལ་ལས། རྒྱུད་རྒྱུན་མི་འཆད་པའི་དུས་ན། ཞེས་པ་ནས། མི་རྟག་པ་བཟུང་དུ་
ཟིན་ཀྱང་མ་ངེས་པ་ཡིན་ནོ། །ཞེས་དང་། མཁས་གྲུབ་ཊི ཀ་ཆེན་ལས། འགའ་ཞིག་གིས་ཁ་དོག་མཐོང་

ལེའུ་དང་པོའོ་མཐའ་དཔྱོད། 344 ལུང་འགལ་སོགས།
བ་ན་མངོན་སུམ་གྱིས་དེའི་མི་རྟག་པའང་མཐོང་ཡང་མཐོང་བ་ལྟར་མ་ངེས་པས་ཁ་དོག་གི་མི་རྟག་པ་དེ་
མ་གྲུབ་ན་ཁ་དོག་དེ་མི་རྟག་པ་དེ་ལྟར་དུ་རབ་ཏུ་གྲུབ་པར་བྱ་བའི་ཕྱིར། རྗེས་དཔག་འཇུག་པ་ཡིན་པས་
རྗེས་དཔག་དོན་མེད་དུ་མི་འགྱུར་རོ་ཞེས་སོགས་གསུངས་པའི་ཕྱིར། འདིས་གྲུབ་བདེ་རྫས་གཅིག་ལའང་
ཞིབ་ཆ་གྱིས་ཤིག རྟགས་གཉིས་པ་གྲུབ་སྟེ། རྣམ་བཤད་ལས། ཕྲ་བའི་མི་རྟག་པ་རྟགས་ལས་རྟོགས་
ཀྱང་རགས་པའི་མི་རྟག་པ་མངོན་སུམ་གྱིས་གྲུབ་པ་མི་འགལ་ལོ། །ཞེས་གསུངས་པ་ལེགས་བཤད་ཡིན་
པས་མ་དོར་ཞིག གཞན་ཡང་། སྒྲ་སྐད་ཅིག་ཐ་མའི་མི་རྟག་པ་མངོན་སུམ་དུ་རྟོགས་པས་སྒྲ་མི་རྟག་པ་
མངོན་སུམ་དུ་རྟོགས་པས་མ་ཁྱབ་པར་ཐལ། དེ་སྐད་ཅིག་ཐ་མའི་མི་རྟག་པ་མངོན་སུམ་དུ་རྟོགས་ཀྱང་དེ་
མི་རྟག་པ་མ་རྟོགས་པར་སྒྲུབ་དགོས་ཀྱི་ཕྱི་རྒོལ་ཡོད་པའི་ཕྱིར། བྲམ་ཟེས་ཀྱང་། མི་རྟག་པ་ལ་ཡང་མ་
ཡིན་ཏེ། མངོན་སུམ་གྱིས་མི་རྟོགས་པའི་ཕྱིར། ཞེས་དང་། གསུམ་པ་ལས། དེ་མ་གྲུབ་ན་དེ་ལྟར་དེ།
རབ་ཏུ་གྲུབ་ཕྱིར་རྗེས་དཔོག་ཡིན། །ཞེས་གསུངས་པའི་ཕྱིར། ཡང་ཁ་ཅིག་ན་རེ། སྒྲ་ཆོས་ཅན། ཁྱོད་
མི་རྟག་པ་ཕྲ་བའི་མི་རྟག་པ་མ་ཡིན་པར་ཐལ། ཁྱོད་ཚུར་མཐོང་གི་དབང་མངོན་གྱི་བཟུང་བྱ་ཡིན་པའི་
ཕྱིར་ན་མ་ཁྱབ་པ་ཆེན་པོ་ཡིན་ཏེ། འོ་ན་མི་རྟག་པ་ཕྲ་རགས་ཁྱད་གཞི་ཕྲ་རགས་སྒོ་ནས་འཇོག་པར་
ཐལ༑ སྒྲ་མི་རྟག་པ་རགས་པའི་མི་རྟག་པ་ཡིན་པའི་རྒྱུ་མཚན་དེའི་ཕྱིར། འདོད་མི་ནུས་ཏེ། ཕུང་པོ་ལྔའི་
སྟེང་གི་མི་རྟག་པ་ཕྲ་རགས་གཉིས་གཉིས་ཡོད་པའི་ཕྱིར། དེ་ཙམ་ཕྱུགས་ཀྱིས་ཀྱང་ཤེས་སོ།
གཉིས་པ་བཀག་པའི་གྲུབ་དོན་ལ། ལྡོག་ཁྱབ་འགྲུབ་པ་རྟགས་མི་མཐུན་ཕྱོགས་མཐའ་དག་ལ་
མེད་པར་ངེས་པ་ལ་ལྟོས་པ་དང༌། དེ་ལ་ལྟོས་ཀྱང་དེ་མཐའ་དག་གྲུབ་མི་དགོས་པ་དང་། ཐོག་མར་དེ་
སྒྲུབ་རྟགས་གཉིས་ལ་བསྟན་པའི་གྲུབ་དོན་གསུམ་ལས། དང་པོ་ལ་ཁྱབ་པ་གྲུབ་པ་འབྲེལ་བ་ལ་ལྟོས་
པར་བསྟན་པ་དང༌། མི་ལྟོས་ན་ཧ་ཅང་ཐལ་བ་གཉིས། དང་པོ་ནི། འདི་ཉིད་ལས། དེའི་ཕྱིར་དེ་ཙམ་
དང་འབྲེལ་བའི །ཞེས་སོགས་ཚིགས་བཅད་གཅིག་བྱུང༌། གཉིས་པ་མི་ལྟོས་ན་ཧ་ཅང་ཐལ་བ་ནི། དེ་
ལྟ་མིན་ན་གཅིག་ལོག་པས། །སོགས་ཤོ་ལོ་ཀ་གཉིས་བྱུང༌། གཉིས་པ་ལྡོག་ཁྱབ་གྲུབ་པ་རྟགས་མི་

ལེའུ་དང་པོའོ་མཐའ་དཔྱོད 345 ལུང་འགལ་སོགས
མཐུན་ཕྱོགས་མཐའ་དག་ལ་མེད་པར་ངེས་པ་ལ་ལྟོས་དགོས་ཀྱང་མི་མཐུན་ཕྱོགས་མཐའ་དག་ཚད་མས་
གྲུབ་མི་དགོས་པར་བཤད་པ་ལ། དངོས་དང༌། འབྲེལ་བ་སྟོན་པའི་གདུལ་བྱ་ངོས་བཟུང་བ་
གཉིས། དང་པོ་འཆད་པར། དེ་ཕྱིར་ཆོས་མི་མཐུན་དཔེ་ལ། །ཞེས་སོགས་བཞི་བྱུང་། གཉིས་པ་ལའང་
འབྲེལ་བ་རང་ཉིད་ཀྱིས་ཤེས་པའི་ཡན་ལག་ཏུ་བསྟན་པ་དང༌། ཤེས་ཟིན་མ་བརྗེད་ཀྱང་ཁྱབ་པ་གཉིས་ལ་
དྲན་བ་སྐྱེད་པའི་ཡན་ལག་ཏུ་བསྟན་པ་གཉིས དང་པོ་འཆད་པར། དཔེ་ལ་དེ་ཡི་ངོ་བོ་དང༌། །ཞེས་
སོགས་བཞི་བྱུང༌། གཉིས་པ་འཆད་པར། དེ་ཉིད་ཀྱི་ཕྱིར་འབྲེལ་ཤེས་ན། །ཞེས་སོགས་བཞི་
བྱུང་༑ གསུམ་པ་ཐོག་མར་དེ་སྒྲུབ་རྟགས་གཉིས་ལ་བསྟན་པའི་གྲུབ་དོན་འཆད་པར། དེ་ཕྱིར་རྒྱུ་དང་
རང་བཞིན་དག །མེད་པས་འགའ་ཞིག་སྒྲུབ་པའི་ཡང༌། །ཞེས་སོགས་ཚིགས་བཅད་གཉིས་བྱུང༌།
འདི་ལ་འཕྲོས་དང༌། མཐའ་དཔྱད་པ་གཉིས། དང་པོ་ནི འདི་གང་ལས་འཕྲོས་ན། དེ་ཕྱིར་དེ་
ཙམ་དང་འབྲེལ་བའི། །ཞེས་སོགས་ལས་འཕྲོས། འཕྲོས་ཚུལ། རྒྱུ་ཡིས་ནི། །འབྲས་བུ་འཁྲུལ་བ་མེད་
པའི་ཕྱིར། །ཞེས་པས་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་
བ་འགྲུབ་པ་མེ་དུའི་འབྲེལ་བ་ཚད་མས་ངེས་པ་ལ་རག་ལས་པ་ལྟ་བུའི་འབྲས་རྟགས་ཀྱི་ཁྱབ་པ་གྲུབ་པ་
འབྲེལ་བ་ལ་རག་ལས་པས་ན། མེ་མེད་པའི་རྟགས་ཀྱིས་མཚན་མོའི་རྒྱ་མཚོར་དུ་མེད་དུ་སྒྲུབ་པའི་ཁྱབ་
བ་གྲུབ་པ་མེ་མེད་དང་དུ་མེད་ཀྱི་འབྲེལ་བ་ཚད་མས་ངེས་པ་ལ་རག་ལས་པ་ལྟ་བུའི་དེ་སྒྲུབ་ཀྱི་རྒྱུ་མེ་
དམིགས་པའི་རྟགས་ཀྱི་ཡང་ཁྱབ་པ་འགྲུབ་པ་འབྲེལ་བ་ལ་རག་ལས་སམ་ཞེ་ན་དེ་ལྟར་རག་ལས་ཞེས་
འཆད་པ་ལ། དེ་ཕྱིར་རྒྱུ་དང་། །མེད་པས་འགའ་ཞིག་གྲུབ་པའི་ཡང༌། །གཏན་ཚིགས་ཡིན་ཏེ། ཞེས་
བྱུང་༑ ཡང༌། ངོ་བོ་ཉིད་ཀྱི་ངོ་བོ་ཉིད །ལྡོག་པར་འགྱུར་བ་འམ། ཞེས་པས་ཤ་བའི་རྟགས་ཀྱིས་ཤི་ཤ་
བ་སྒུར་ཀྱོག་ཤིང་དུ་སྒྲུབ་པའི་ཁྱབ་པ་གཉིས་ངེས་པ་ལ་ཤ་བ་དང་ཤིང་གི་འབྲེལ་བ་ཚད་མས་ངེས་པ་ལ་
རག་ལས་པ་ལྟ་བུའི་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་ཁྱབ་པ་ངེས་པ་འབྲེལ་བ་ཚད་མས་ངེས་
བ་ལ་རག་ལས་པས་ན། ཤིང་མེད་པའི་རྟགས་ཀྱིས་ཤིང་མེད་བྲག་རྫོང་ན་ཤ་བ་མེད་པར་སྒྲུབ་པའི་ཁྱབ་

ལེའུ་དང་པོའོ་མཐའ་དཔྱོད། 346 ལུང་འགལ་སོགས།
པ་འགྲུབ་པ་ལ་ཤིང་མེད་པ་དང་། ཤ་བ་མེད་པའི་འབྲེལ་བ་ངེས་དགོས་པ་ལྟ་བུའི་དེ་སྒྲུབ་ཀྱི་རང་བཞིན་
མི་དམིགས་པའི་རྟགས་ཀྱི་ཁྱབ་པ་འགྲུབ་པ་ལ་འབྲེལ་བ་ངེས་པ་སྔོན་དུ་ཚད་མས་ངེས་པ་ལ་རག་ལས་
སམ་ཞེ་ན། དེ་ལྟར་རག་ལས་ཞེས་འཆད་པ་ལ། དེ་ཕྱིར་རང་བཞིན་དག །མེད་པས་འགའ་ཞིག་སྒྲུབ་
པའི་ཡང༌། །གཏན་ཚིགས་ཡིན་ཏེ། ཞེས་བྱུང༌། །དེ་དག་གི་འབྲེལ་བ་འཆད་པར། དམིགས་བར་ནི།།
རིགས་ལྡན་དེ་མི་དམིགས་པར་ཡང༌། །ཞེས་བྱུང་། དེ་དག་གི་དབྱེ་བ་རྒྱས་བཤད་དང་བཅས་འཆད་པ་
ལ༑ དེ་ལྟར་མི་དམིགས་འདི་རྣམ་གསུམ། །སོགས་བཞི་བྱུང་། མ་དམིགས་པའི་གཏན་ཚིགས་དེ་དག་
གི་དེ་སྒྲུབ་ཀྱི་རྒྱུ་མ་དམིགས་པ་དང་དེ་སྒྲུབ་ཀྱི་ཁྱབ་བྱེད་མ་དམིགས་པའི་གཏན་ཚིགས་དག་ནི་དོན་སྒྲུབ་
ཀྱི་རྟགས་ཡང་དག་དང་། ཐ་སྙད་སྒྲུབ་ཀྱི་རྟགས་ཡང་དག་གཉིས་ཀ་ཡིན་ཞེས་འཆད་བ་ལ། དེའི་རང་
འགྲེལ་ལས། རྒྱུ་དང་ཁྱབ་པར་བྱེད་པ་མི་དམིགས་པ་ནི་གཉིས་ཀ་ཡང་གཏན་ཚིགས་ཡིན་ནོ། །ཞེས་
བྱུང་༑ དེ་སྒྲུབ་ཀྱི་མ་དམིགས་པའི་གཏན་ཚིགས་ཡང་དག་ལ་དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་
གིས་ཁྱབ་ཅེས་འཆད་པ་ལ། རང་འགྲེལ་ལས། དགག་པའི་ཡུལ་ཅན་གྱི་ཐ་སྙད་ཀྱི་དེའི་གཏན་ཚིགས་
ཞེས་བཤད་དེ དེ་ལྟ་བུའི་མི་དམིགས་པ་ནི་རང་ཉིད་ཀྱིས་འགོག་པའི་ངོ་བོ་ཡིན་པའི་ཕྱིར་རོ། །ཞེས་
བྱུང་། དེ་སྒྲུབ་ཀྱི་རང་བཞིན་མ་དམིགས་པའི་གཏན་ཚིགས་ཡིན་ན་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་
ཡིན་པས་ཁྱབ་ཅིང་། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་མ་ཡིན་པས་ཁྱབ་ཅེས་འཆད་པ་ལ། རང་
འགྲེལ་ལས། རང་གི་བདག་ཉིད་དམིགས་སུ་ཡོད་པ་མི་དམིགས་པའོ། །ཞེས་དང༌། རྣམ་ངེས་
ལས༑ རང་བཞི་ནི་མི་དམིགས་པ་ནི་རང་ཉིད་མེད་པ་ཁོ་ན་ཡིན་ཏེ། དེ་ལ་ནི་ཡུལ་ཅན་སྒྲུབ་པ་འབའ་
ཞིག་ཏུ་ཟད་དོ། །ཞེས་བྱུང༌། འོ་ན། ཐ་སྙད་ཀྱི་ཡུལ་ལམ་དོན་ལ་བློ་ཞུགས་ཀྱང་ཡུལ་ཅན་ཐ་སྙད་
གསུམ་བོ་མ་རྟོགས་པ་རྟོགས་ཕྱིར་སྒྲུབ་པའི་ཐ་སྙད་འབའ་ཞིག་སྒྲུབ་ཅིག་ཡོད་དམ། ཡོད་ན་དབྱེ་བ་ཇི་ལྟ་
བུ་ཞེ་ན། མ་དམིགས་པ་ལའང་ཡོད་ཅེས་འཆད་པ་ལ། གོང་དུ་རང་འགྲེལ་ལས། གང་གི་ཚེ་མེད་པ་
དག་གི་མེད་པ་དེ་ལྟ་བུའི་མི་དམིགས་པ་ཁོ་ན་ཡིན་པ་དེའི་ཚེ་ན་ནི། ཡུལ་གྲུབ་ཏུ་ཟིན་ཀྱང་རྨོངས་པས་

ལེའུ་དང་པོའོ་མཐའ་དཔྱོད། 347 ལུང་འགལ་སོགས།
ཡུལ་ཅན་ཤེས་པ་དང་སྒྲ་དང་ཐ་སྙད་དག་ཁོང་དུ་མི་ཆུད་པ་ཡུལ་རབ་ཏུ་བསྟན་ནས་བརྡ་ལ་འཇུག་པར་
བྱེད་དེ་ཞེས་བྱུང༌། དེ་འདྲའི་སྒྲུབ་རྟགས་ཀྱང་ཡོད་ཅེས་དཔེ་དང་བཅས་ཏེ་འཆད་པ་ལ། རང་འགྲེལ་
ལས། དཔེར་ན། འདི་ནི་བ་ལང་ཡིན་ཏེ། ལྐོག་ཤལ་ལ་སོགས་པ་འདུས་པའི་བདག་ཉིད་ཡིན་པའི་ཕྱིར་
རོ༑ ༑ཞེས་བྱ་བ་ལྟ་བུའོ། །ནས་ཡུལ་རྟོགས་སུ་ཟིན་ཀྱང་ཡུལ་ཅན་མ་རྟོགས་པ་དག་སྣང་བའི་ཕྱིར་རོ། །
ཞེས་བྱུང༌།
མཐའ་དཔྱད་པ་དཀའ་བའི་གནས་ཅུང་ཟད་དཔྱད་ན། ཁ་ཅིག་ན་རེ། ལོ་འདབ་སོགས་ཁྱད་པར་
བ་འདི་ཆོས་ཅན། ཤིང་གི་ཐ་སྙད་བྱར་རུང་སྟེ། ཤིང་ཤ་བའི་ཐ་སྙད་བྱར་རུང་བའི་ཕྱིར། ཞེས་ཤྀང་ཤ་
བའི་རྟགས་ཀྱིས་ལོ་འདབ་ཁྱད་པར་ཅན་གྱི་སྡོང་བུ་ཤིང་གི་ཐ་སྙད་སྒྲུབ་དགོས་ཏེ། རྟོག་གེ་སྐད་
ལས༑ དཔེར་ན་འདི་ནི་ཤིང་གི་ཐ་སྙད་བྱར་རུང་སྟེ། ཤི་ཤ་བའི་ཐ་སྙད་དུ་རུང་བ་ཉིད་ཀྱི་ཕྱིར་ཞེས་པ་ལྟ་
བུའོ༑ །ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། དེ་ལྟར་བཀོད་པ་ཡོད་དེས་མ་ཁྱབ་པའི་ཕྱིར མ་
གྲུབ་ན། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་ཡིན་ན་ཐ་སྙད་བྱ་རུང་ངོ་
ཞེས་སྒྲུབ་དགོས་པར་ཐལ་ལོ། །དམ་བཅའ་འཐད་བའི་ཕྱིར། དེ་སྒྲུབ་ཀྱི་ཐ་ཕྲད་སྒྲུབ་ཀྱི་རྟགས་ཡིན་ན་དེ་
སྒྲུབ་ཀྱི་སྒྲུབ་རྟགས་ཡིན་དགོས་པར་ཐལ། འདོད་པའི་ཕྱིར། འཁོར་གསུམ། འདོད་ན། དེ་སྒྲུབ་ཀྱི་རྒྱུ་
ཁྱབ་བྱེད་དང༌། རང་བཞིན་མ་དམིགས་པའི་རྟགས་ཡང་དག་གསུམ་རེ་རེ་ནས་ཐ་སྙད་སྒྲུབ་ཀྱི་གཏན་
ཚིགས་རེ་མེད་པར་ཐལ་ལོ། འདོད་པའི་ཕྱིར། འདོད་ན། མི་འཐད་པར་ཐལ། དེ་སྒྲུབ་ཀྱི་རང་བཞིན་
མ་དམིགས་པའི་གཏན་ཚིགས་ཡང་དག་ཡིན་ན་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་
ཡིན་དགོས་པ་གང་ཞིག དེ་སྒྲུབ་ཀྱི་རྒྱུ་དང་ཁྱབ་བྱེད་མ་དམིགས་པའི་གཏན་ཚིགས་གཉིས་པོ་གང་རུང་
ཡིན་ན། དེ་སྒྲུབ་ཀྱི་དོན་དང་ཐ་སྙད་གཉིས་ཀ་སྒྲུབ་ཀྱི་རྟགས་ཡང་དག་ཡིན་དགོས་པའི་ཕྱིར། དང་པོ་
གྲུབ་སྟེ། དེ་སྒྲུབ་ཀྱི་རང་བཞིན་མ་དམིགས་པའི་རྟགས་ཡིན་ན། དེ་སྒྲུབ་ཀྱི་དགག་བྱའི་ཆོས་རང་ཉིད་ཀྱི་
དོན་མེད་པ་རྟགས་སུ་བ པ་ཡིན་དགོས་པའི་ཕྱིར ཁྱབ་ཅིང་། རྟགས་གྲུབ་སྟེ རྣམ་

348ལེའུ་དང་པོའོ་མཐའ་དཔྱོད ལུང་འགལ་སོགས
ངེས་ལས། རང་བཞིན་མི་དམིགས་པ་ནི་རང་ཉིད་མེད་པ་ཁོ་ན་ཡིན་ཏེ། དེ་ལ་ནི་ཡུལ་ཅན་སྒྲུབ་པ་འབའ་
ཞིག་ཏུ་ཟད་དོ། །ཞེས་གསུངས་པའི་ཕྱིར། ཁྱབ་སྟེ། ཡིན་ཏེ་ཡན་ཆད་ཀྱིས་དགག་བྱའི་ཆོས་རང་ཉིད་ཀྱི་
དོན་མེད་པ་བསྟན། དེ་ལ་ཞེས་པས་རང་བཞིན་མ་དམིགས་པའི་རྟགས་དེ་ལའམ་དགག་བྱའི་ཆོས་རང་
ཉིད་ཀྱི་དོན་མེད་པ་ཁོ་ན་དེ་ལ་ཞེས་བཤད། ཡུལ་ཅན་ཞེས་པས་ཐ་སྙད་བཤད་པའི་ཕྱིར། དེར་ཐལ། དེ་
སྒྲུབ་ཀྱི་ཐ་སྙད་སྒྲུབ་ཅེས་པའི་ཐ་སྙད་ལ་ནི་སྒྲ་ཤེས་ལུས་གསུམ་གྱི་ཐ་སྙད་ཡོད་པའི་ཕྱིར། འདིའི་གོང་གི་
རང་འགྲེལ་ལས། ཡུལ་གྲུབ་ཏུ་ཟིན་ཀྱང་རྨོངས་པས་ཡུལ་ཅན་ཤེས་པ་དང་སྒྲ་དང་། ཐ་སྙད་དག་ཁོང་
དུ་མི་ཆུད་པ་ཞེས་གསུངས་བའི་ཕྱིར་དང༌། རྣམ་ངེས་ལས་ཀྱང་དེ་ལྟར་བཤད་དོ། །ཡང་ཁ་ཅིག་ན་
རེ༑ དེ་སྒྲུབ་ཀྱི་དོན་སྒྲུབ་དང་ཐ་སྙད་སྒྲུབ་ཀྱི་དོན་དང་ཐ་སྙད་ནི་སྒྲ་བློ་ལུས་གསུམ་ནི་ཐ་སྙད་དང༌། དེ་
གསུམ་གྱི་ཡུལ་ལ་དོན་ཞེས་བཤད་རིགས་པར་ཐལ། ཇི་སྐད་དུ། ཡུལ་ཡོད་ན་ཡང་རྨོངས་པའི་ཕྱིར།
གཞན་དག་རྗེས་སུ་མི་བརྗོད་པ། །གྲུབ་པ་དང་ནི་ཆོས་མཐུན་ལས། །བརྡ་དྲན་བྱེད་པ་འབའ་ཞིག་གོ །
ཞེས་གསུངས་པའི་ཕྱིར་ན་མ་ཁྱབ་སྟེ། ཤེས་པས་ཤེས་པར་བྱ་བའི་ངོ་བོར་མི་དམིགས་པ་དེ་བུམ་འཛིན་
ཚད་མས་དབེན་པའི་ས་ཕྱོགས་སུ་བུམ་པ་དངོས་པོར་མེད་པར་སྒྲུབ་པའི་ཐ་སྙད་སྒྲུབ་ཀྱི་རྟགས་ཡིན་ཞེས་
བཤད་པ་ཙམ་ཡིན་པའི་ཕྱིར། རྩ་བར་འདོད་ན། གཞི་གྲུབ་ན་དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་
ཡིན་དགོས་པར་ཐལ་བ་དང་། དེ་སྒྲུབ་ཀྱི་རྟགས་ཡང་དག་ཡིན་ན་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་
རྟགས་ཡང་དག་མིན་དགོས་པར་ཐལ་ལོ། །སྒྲ་ཤེས་ལུས་གསུམ་གང་རུང་གི་ཡུལ་མིན་པ་མེད་པའི་
ཕྱིར༑ འདོད་མི་ནུས་ཏེ། མེ་ཚད་མས་མ་དམིགས་པ་དེ་མེ་མེད་མཚན་མོའི་རྒྱ་མཚོར་མེ་མེད་པར་སྒྲུབ་
པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར། མ་གྲུབ་ན། མེ་ཚད་མས་མ་དམིགས་
པ་ཆོས་ཅན། དེར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག ཁྱོད་མེ་མེད་པའི་མཚན་ཉིད་ཡིན་
པའི་ཕྱིར། མ་ཁྱབ་ན མེ་ཚད་མས་མ་དམིགས་པ་ཆོས་ཅན། ཁྱོད་མེ་མེད་མཚན་མོའི་རྒྱ་མཚོར་མེ་
མེད་པར་སྒྲུབ་པའི་རྟགས་ཡང་དག་དང་ཁྱོད་མེ་མེད་པའི་མཚན་ཉིད་ཀྱི་གཞི་མཐུན་ཡིན་ན། ཁྱོད་དེ་སྒྲུབ་

ལེའུ་དང་པོའོ་མཐའ་དཔྱོད། 349 ལུང་འགལ་སོགས
ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་དགོས་པར་ཐལ། ཁྱོད་མེ་མེད་པའི་མཚན་ཉིད་ཡིན་
བའི་ཕྱིར། ཁྱབ་སྟེ། འཐད་ལྡན་ལས། གཏན་ཚིགས་ནི་རྣམ་པ་གཉིས་ཏེ། ཐ་སྙད་ཀྱི་ཡུལ་ཅན་མཚན་
ཉིད་ཀྱི་གཏན་ཚིགས་དེ་ནི། ཞེས་གསུངས་པའི་ཕྱིར། ཁྱབ་མཚམས་ལ་དང་པོ་གྲུབ་སྟེ། ཁྱོད་དེ་སྒྲུབ་ཀྱི་
དགག་རྟགས་ཡང་དག་ཡིན་པའི་ཕྱིར། དེར་ཐལ། མེ་ཚད་མས་མ་དམིགས་པ་དེ་མེ་མེད་མཚན་མོའི་རྒྱ་
མཚོར་མེ་མེད་པར་སྒྲུབ་པའི་རང་བཞིན་མ་དམིགས་པའི་རྟགས་ཡང་དག་ཡིན་པའི་ཕྱིར། ཁྱབ་སྟེ། དེ་
སྒྲུབ་ཀྱི་རང་བཞིན་མ་དམིགས་པའི་རྟགས་ཡང་དག་ཡིན་ན་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་
ཡང་དག་ཡིན་དགོས་པའི་ཕྱིར། རྣམ་ངེས་ལས། དེ་ལ་ནི་ཡུལ་ཅན་སྒྲུབ་པ་འབའ་ཞིག་ཏུ་ཟད་དོ། །
ཞེས་གསུངས་པའི་ཕྱིར། མ་ཁྱབ་མཚམས་ལ་དེར་ཐལ། མེ་ཚད་མས་དམིགས་པ་དེ་མེ་མེད་པར་སྒྲུབ་
པའི་དགག་བྱ་མེ་ཡོད་པའི་རང་བཞིན་གང་ཞིག མེ་མེད་མཚན་མོ་རྒྱ་མཚོར་མེ་ཚད་མས་མ་དམིགས་
པའི་ཕྱིར། ཡང་ཁ་ཅིག དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་ན་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་ཤེས་འདོད་ཆོས་ཅན་
གྱི་སྟེང་དུ་གྲུབ་མ་ཟིན་པ་དེ་དེ་སླབ་ཀྱི་དོན་སྐབ་ཀྱི་རྟགས་ཡང་དག་གི་མཚན་ཉིད། དེ་བཞིན་དུ་གཞན་
འདྲ་བ་ལ་ཐ་སྙད་གྲུབ་མ་ཟིན་པ་དེ་དེ་སྐུབ་ཀྱི་ཐ་སྙད་སྒྲུབ་དང་། གཞན་འདྲ་བ་ལ་དེ་སྒྲུབ་ཀྱི་དོན་གྲུབ་
ཟིན་པ་ཐ་སྐད་འབའ་ཞིག་སྒྲུབ་ཀྱི་རྟགས་ཡང་དག་གི་མཚན་ཉིད་དུ་འཇོག་ཅིང་དོན་དང་ཐ་སྙད་ནི། དེ་
སྒྲུབ་ཀྱི་བསྒྲུབ་བྱའི་ཆོས་ཀྱི་དོན་ནི་དོན་དང་། དེ་སྒྲུབ་ཀྱི་བསྒྲུབ་བྱའི་ཆོས་ཀྱི་ཐ་སྙད་ནི་ཐ་སྐད་དུ་འཇོག་
ཟེར༑ འདི་དཔྱད་གཞི་ཆེ་མོད། འོན་ཀྱང་སྐབས་འདིར་ཇི་བཞིན་འཐད་དཀའ་ལ། སྤྱི་དོན་གྱི་བཞེད་པ་
ཁས་ལེན་དགོས་ཚུལ་འོག་ཏུ་འཆད། ཡང་ཁ་ཅིག དེ་སྒྲུབ་ཀྱི་བསྒྲུབ་བྱའི་ཆོས་ཀྱི་ཐ་སྙད་གསུམ་ཤེས་
པའི་ཕྱིར་དུ་སྒྲུབ་པའི་གཏན་ཚིགས་ཐ་སྙད་སྒྲུབ་ཀྱི་གཏན་ཚིགས་ཟེར་བ་སོགས་དཔྱད་མི་བཟོང་པས་
འདོད་ཚུལ་དེ་དག་ཀུན་མི་འཐད་པར་ཐལ། སྐབས་འདིར་དོན་སྒྲུབ་ཅེས་པའི་དོན་མཚན་ཉིད་དང་ཐ་སྙད་
མཚོན་བྱ་ལ་བྱེད་དགོས་པའི་ཕྱིར། དེར་ཐལ། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དོན་བྱེད་ནུས་

350ལེའུ་དང་པོའོ་མཐའ་དཔྱོད། ལུང་འགལ་སོགས།
པ་ལྟ་བུའི་མཚན་ཉིད་ཀྱིས་དཔག་དགོས་པའི་བསྒྲུབ་བྱའི་ཆོས་དེ་སྒྲུབ་པའི་གཏན་ཚིགས་ལ་ཐ་སྙད་སྒྲུབ་
ཀྱི་གཏན་ཚིགས་ཞེས་བཤད་དགོས་པའི་ཕྱིར། དེར་ཐལ མཚན་ཉིད་གཅིག་གི་མཚོན་བྱ་ཡིན་པས་ཐ་
སྙད་དང་མཚན་ཉིད་ཡིན་པས་དོན་དུ་བཞག་པ་གང་ཞིག དགག་རྟགས་ལ་ཡང་དེ་ལྟར་ཡིན། སྒྲུབ་
རྟགས་ཀྱི་ཐ་སྙད་སྒྲུབ་ཚུལ་ཡང་དེ་ལྟར་ཡིན་པའི་ཕྱིར། དང་པོ་གྲུབ་སྟེ། མཚོན་བྱའི་ཐ་སྙད་འཇུག་
གཞིའི་མཚན་ཉིད་ལ་དངོས་པོ་དང་དོན་ཞེས་དང༌། མཚོན་བྱ་ལ་ཐ་སྙད་དང་བརྡ་ཞེས་བཞག་པའི་
ཕྱིར༑ འཐད་ལྡན་ལས། གཏན་ཚིགས་ནི་རྣམ་པ་གཉིས་ཏེ་ཐ་སྙད་ཀྱི་ཡུལ་ཅན་གཏན་ཚིགས་དེ་ནི་ཞེས་
གསུངས་པ་འདིས་སྤྱིར་བཤད་ནས་མེ་ཚད་མས་མ་དམིགས་པ་ལྟ་བུའི་མཚན་ཉིད་དང་དོན་གྲུབ་ཟིན་ཀྱང་
མེ་མེད་པ་ལྟ་བུའི་མཚོན་བྱའི་ཐ་སྙད་སྒྲུབ་དགོས་པའི་ཕྱིར། བྲམ་ཟེས། འོན་ཀྱང་མེད་པའི་མཚན་ཉིད་
ཀྱི་ཡུལ་གྲུབ་ཏུ་ཟིན་ཀྱང་མེད་པའི་ཤེས་པ་དང་སྒྲ་དང་ཐ་སྙད་དག་ཁོང་དུ་མ་ཆུད་པ་འཇུག་པར་བྱེད་དོ་
ཞེས་དང༌། འཐད་ལྡན་ལས། དམིགས་པར་རིགས་པ་མི་དམིགས་པ་ཉིད་དོན་གྱི་དངོས་པོ་མེད་པ་
སྟེ༑ མེད་པའི་ཐ་སྙད་དུ་བྱ་བ་གྲུབ་པའི་ཡན་ལག་ཡིན་པའི་ཕྱིར། དངོས་པོ་མེད་པ་ཡིན་ནོ། །ཞེས་
གསུངས་པའི་ཕྱིར། ཁྱབ་སྟེ། མི་དམིགས་པ་ཉིད་དོན་གྱི་ཞེས་དང་། མེད་པའི་ཐ་སྙད་ཅེས་པའི་དོན་
ཡོད་པའི་ཕྱིར་དང་། དེ་ཚད་མས་མ་དམིགས་པ་དེ་མེད་པའི་མཚན་ཉིད་ཡིན་པའི་ཕྱིར་རོ། །བྲམ་ཟེ་ཤཾ་
ཀར་གྱི་འགྲེལ་བཤད་ལས། དེའི་ཚེ་མེད་པའི་མཚན་ཉིད་ཀྱི་ཡུལ་གྲུབ་པ་ཁོ་ན་སྟེ་མི་དམིགས་པ་ཉིད་
མེད་པ་ཡིན་པའི་ཕྱིར་རོ། །ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། བུམ་པ་མ་དམིགས་པ་
དེ་བུམ་པ་ཚད་མས་མ་དམིགས་པའི་ས་ཕྱོགས་སུ། བུམ་པ་མེད་པའི་ཐ་སྙད་ཀྱི་གཏན་ཚིགས་ཡིན་པའི་
ཕྱིར་ཏེ། རྣམ་ངེས་ལས། མི་དམིགས་པ་ནི་མེད་དོ་ཞེས་བརྗོད་དེ་ཞེས་དང༌། འཐད་ལྡན་ལས ། འདིས་
ནི་མེད་པའི་ཐ་སྙད་ཀྱི་རྒྱུ་མཚན་ནི་མི་དམིགས་པ་ཉིད་ཡིན་པར་སྟོན་ཏོ། །ཞེས་གསུངས་པའི་ཕྱིར། ཤིན་
ཏུ་གསལ་ལོ། །རྟགས་གསུམ་པ་གྲུབ་སྟེ། དབེར་ན་དུ་བ་ཆོས་ཅན། མེའི་འབྲས་བུ་ཡིན་ཏེ། མེ་ཁྱོད་ལ་
ཕན་འདོགས་བྱེད་དུ་ཡོད་ན་ཡོད་ལ་མེད་ན་མི་འབྱུང་བའི་དངོས་པོ་ཡིན་པའི་ཕྱིར་ཞེས་བཀོད་པའི་ཚེ་མེ་

ལེའུ་དང་བོའོ་མཐའ་དཔྱོད། 351 ལུང་འགལ་སོགས།
ཁྱོད་ལ་ཕན་བྱེད་དུ་ཡོད་ན་ཡོད་ལ་མེད་ན་མི་འབྱུང་བ་དུ་བ་མེའི་འབྲས་བུར་སྒྲུབ་པའི་ཐ་སྐད་སྒྲུབ་ཀྱི་
རྟགས་ཡང་དག་ཡིན་པའི་ཕྱིར། དཔེར་ན་སྐྱེད་པས་ན་ཕ་ཞེས་བཤད་དེ་ཐ་ཐ་སྙད་སྒྲུབ་པ་ལྟ་བུ་ཡིན་པའི་
ཕྱིར༑ རྣམ་ངེས་ལས། སྐྱེད་པར་བྱེད་པ་བརྗོད་པ་ལ་ཕ་ཉིད་བཞིན་ཞེས་དང༌། འཐད་ལྡན་ལས། འདི་
སྒམ་དུ་ཐ་སྐད་གང་ཞིག་གང་རྒྱུ་མཚན་ཅན་ཡིན་བ་ཞེས་པ་ནས། རྒྱུ་མཚན་མཐོང་དུ་ཟིན་ཀྱང་རྒྱུ་མཚན་
ཅན་གྱི་ཐ་སྙད་འཇུག་པར་མི་ནུས་པའི་རྨོངས་པ་གང་ཡིན་པ་དེ་ཉིད་རྟོགས་པར་བྱ་བའི་དོན་དུ་ཞེས་
དང་། དེ་ཡོད་ན་ཡོད་པ་ཉིད་ཀྱང་དེའི་འབྲས་བུ་ཉིད་ཀྱི་ཐ་སྙད་མི་བྱེད་པ་ལ་སྦྱོར་བ་ཡིན་ནོ་ཞེས་
གསུངས་པའི་ཕྱིར། ཡང་ཁ་ཅིག་ན་རེ། སྤྱི་དོན་གྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་གི་
མཚན་ཉིད་ལ་སྐྱོན་འཕེན་པ་ནི། བྱས་པ་ཆོས་ཅན། སྒྲ་མི་རྟག་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་ཤེས་འདོད་ཆོས་ཅན་སྒྲའི་སྟེང་དུ་སྒྲ་མི་རྟག་བར་སྒྲུབ་པའི་བསྒྲུབ་བྱའི་ཆོས་ཀྱི་དོན་གྲུབ་ཟིན་
པར་ཐལ། ཁྱོད་སྒྲ་མི་རྟག་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། ཁྱབ་པ་ཁས། རྟགས་དེར་ཐལ། བྱས་པ་སྒྲ་མི་རྟག་པར་སྒྲུབ་པའི་ཐ་སྙད་འབའ་ཞིག་སྒྲུབ་ཏུ་སོང་
བའི་རྒོལ་བ་ཡོད་པའི་ཕྱིར་ན་མ་ཁྱབ། དེར་ཐལ། སྐད་ཅིག་མར་སྒྲུབ་ཟིན་མ་བརྗེད་ལ་བྱས་པ་སྒྲ་མི་
རྟག་པར་སྒྲུབ་པའི་ཕྱོགས་ཆོས་ཅན་དུ་སོང་བའི་རྒོལ་བ་ཡོད་པའི་ཕྱིར། དེར་ཐལ། དེ་འདྲའི་རྒོལ་བ་
དབང་རྣོན་མེད་ཀྱང་དབང་རྟུལ་ཡོད་པའི་ཕྱིར། སྡེ་བདུན་རྒྱན་ལས། མི་རྟག་པའི་དོན་ལྡོག་སྐད་ཅིག་
མར་མ་ངེས་ཤིང༌། སྒྲ་ལ་གཉིས་ཀ་མ་གྲུབ་པའི་རྒོལ་བའི་ངོར་དང་པོར་དོན་སྒྲུབ་ཀྱི་རྟགས་འགོད་
ལ། དེའི་རྗེས་སུ་ཐ་སྙད་སྒྲུབ་དབང་བོ་རྣོན་པོ་ལ་འགོད་མི་དགོས་ཤིང༌། རྟུལ་བོ་ལ་དགོས་སོ་ཞེས་
དང་༑ འཐད་ལྡན་ལས་ཀྱང་། གང་གི་ཚེ་རྒྱུ་མཚན་ལ་རྨོངས་པ་དེའི་ཚེ་རང་བཞིན་གྱི་གཏན་ཚིགས་ཀྱི་
སྒོ་ནས་རང་ཉིད་རྟོགས་པའམ་གཞན་གྱིས་རྟོགས་པར་བྱེད་པ་ཡིན་ནོ་ཞེས་སོ། །རྩ་བར་འདོད་མི་ནུས་
ཏེ། བྱས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཅན་དུ་སོང་བའི་ངོར་དོན་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། དེར་ཐལ། དེ་བྱས་པ་སྒྲ་སྐད་ཅིག་མར་སྒྲུབ་པའི་ཕྱོགས་ཆོས་ཅན་དུ་སོང་བ་ཡིན་པའི་

ལེའུ་དང་པོའོ་མཐའ་དཔྱོད 352 ལུང་འགལ་སོགས
ཕྱིར༑ དེ་དེར་ཐལ། བྱས་པ་སྒྲ་མི་རྟག་པ་དང་སྐད་ཅིག་མ་གཉིས་ཀར་སྒྲུབ་པ་ལ་ཕྱོགས་ཆོས་ཅན་དུ་
སོང་བའི་རྒོལ་བ་ཡོད་པའི་ཕྱིར། དེར་ཐལ བྱས་པ་སྐད་ཅིག་མར་ངེས་ཀྱང་སྒྲའི་སྟེང་དུ་མི་རྟག་པ་དང་
སྐད་ཅིག་མ་གང་ཡང་མ་ངེས་པའི་རྒོལ་བའི་ངོར་དོན་གྲུབ་ན་ཐ་སྙད་སྒྲུབ་མི་དགོས་ལ། དེའི་ངོར་ཐ་
སྐད་གྲུབ་ན་དོན་སྒྲུབ་མི་དགོས་པའི་ཕྱིར། སྡེ་བདུན་རྒྱན་ལས། དེ་ཡང་མི་རྟག་པའི་དོན་ལྡོག་སྐད་ཅིག་
མར་ངེས་ཀྱང་སྒྲ་ལ་གཉིས་ཀ་མ་གྲུབ་པའི་རྒོལ་བའི་ངོར་དང་པོར་དོན་སྒྲུབ་ཀྱི་རྟགས་འགོད་ལ་དེའི་
རྗེས་སུ་ཐ་སྙད་སྒྲུབ་དབང་པོ་རྣོན་པོ་ལ་འགོད་མི་དགོས་ལ་རྟུལ་བོ་ལ་འགོད་དགོས་སོ་ཞེས་གསུངས་
པའི་ཕྱིར། གཞན་ཡང༌། སྤྱི་དོན་འགོག་མཁན་ཁྱོད་ཀྱིས། ཆོས་གྲགས་ཀྱི་སྡེ་བདུན་དང་དབུ་མ་རྒྱན་རྩ་
འགྲེལ་སོགས་དབུ་ཚད་དུ་མ་འགོག་རིགས་པར་ཐལ། ཁྱོད་ཀྱིས་ཤིང་རྟ་ཆེན་པོ་དེ་དག་གིས་བཤད་པ་
ལྟར་དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་དང་དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་གཉིས་
བསྒྲུབ་བྱའི་ཆོས་ཀྱིས་མི་འབྱེད་པར་གཏན་ཚིགས་དེ་ཕྱི་རྒོལ་ལ་སྒྲུབ་ཚུལ་གྱི་སྒོ་ནས་འབྱེད་པ་མ་ཡིན་
པའི་ཕྱིར། དེར་ཐལ། ཁྱོད་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་ལ་མཚོན་བྱ་གཅིག་བཟུང་ནས་སྒྲུབ་པའི་
རྟགས་ལ་ཐ་སྙད་སྒྲུབ་དང་མཚན་ཉིད་ཅིག་བཟུང་ནས་སྒྲུབ་པའི་རྟགས་ལ་དོན་སྒྲུབ་ཀྱི་རྟགས་ཁོ་ན་ལས་
ཐ་སྙད་སྒྲུབ་ཏུ་མི་འཇོག་པའི་ཕྱིར། རྟགས་ཁས། མ་གྲུབ་ན། རང་གི་མཚན་ཉིད་དང་འགལ། མ་ཁྱབ་
ན་ཁྱབ་པར་ཐལ། མེ་མེད་པའི་རྟགས་ཀྱིས་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པ་གཅིག་བུ་
ཡང་མེ་མེད་མཚན་མོའི་རྒྱ་མཚོར་དུ་བ་ཡོད་ན་སྣང་དུ་མི་རུང་བའི་ཕྱི་རྒོལ་ལ་དོན་སྒྲུབ་ཀྱི་རྟགས་དང་ཐ་
སྙད་སྒྲུབ་ཀྱི་རྟགས་ཡང་དག་གཉིས་ཀ་ཡིན་ལ། མེ་མེད་མཚན་མོའི་རྒྱ་མཚོར་དུ་བ་ཡོད་ན་སྣང་དུ་རུང་
བའི་ཕྱི་རྒོལ་ལ་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར། རྟགས་དང་པོ་གྲུབ་སྟེ། མེ་
མེད་པའི་རྟགས་ཀྱིས་མེ་མེད་རྒྱ་མཚོར་རྒྱང་རིང་པོ་ན་དུ་བ་སྣང་མི་རུང་བའི་ཚེ་དེ་ལྟར་སྒྲུབ་པའི་དོན་དང་
ཐ་སྙད་གཉིས་ཀ་སྒྲུབ་པའི་རྟགས་ཡང་དག་ཡིན་པའི་ཕྱིར། འཐད་ལྡན་ལས། འབྲས་བུ་དང་ཁྱབ་བྱ
ལྟར་མི་རུང་བ་ལ་ནི་རྒྱུ་དང་ཁྱབ་པར་བྱེད་པ་མ་དམིགས་པས། དངོས་པོ་མེད་པ་དང་། དངོས་པོ་མེད་

353ལེའུ་དང་བོའོ་མཐའ་དཔྱོད ལུང་འགལ་སོགས
པའི་ཐ་སྙད་གཉིས་ཀ་གོ་བར་བྱེད་ལ། ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། མེ་མེད་
པའི་རྟགས་ཀྱིས་མེ་མེད་ཀྱི་རྒྱ་མཚོར་རྒྱང་རིང་པོ་མ་ཡིན་པ་ན་དུ་བ་ཡོད་ན་སྣང་དུ་རུང་བའི་ཚེ་དེ་ལྟར་
སྒྲུབ་པའི་ཕྱི་རྒོལ་ལ་ཐ་སྙད་འབའ་ཞིག་སྒྲུབ་ཏུ་སོང་བ་ཡིན་པའི་ཕྱིར། དེར་ཐལ། དེ་འདྲའི་ཕྱི་རྒོལ་
གྱིས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དུ་བ་མེད་པའི་དོན་གྲུབ་ཟིན་པའི་ཕྱིར། དེར་ཐལ། དེར་
དུ་བ་ཡོད་ན་ཁྱོད་ལ་སྣང་དུ་རུང་བ་ལས་མི་སྣང་བར་དམིགས་པའི་གང་ཟག་ཡིན་པའི་ཕྱིར། རྣམ་ངེས་
རང་དོན་འཇུག་པའི་འགྲེལ་བཤད་འཐད་ལྡན་ལས། རྒྱུ་དང་ཁྱབ་པར་བྱེད་པ་མི་དམིགས་པས་ཞེས་
དང་༑ འབྲས་བུ་དང་ཁྱབ་བྱ་ལྟར་རུང་བ་ལ་ནི་མེད་པའི་ཐ་སྙད་འབའ་ཞིག་ཏུ་ཟད་དོ་ཞེས་གསུངས་པའི་
ཕྱིར༑ ཁྱབ་སྟེ། དགག་བྱ་སྣང་རུང་མི་རུང་གཉིས་ཀ་ལ་རྒྱུ་ཁྱབ་བྱེད་གཉིས་ལས་མ་སྨོས་པའི་ཕྱིར། ཁོ་
ན་རེ༑ མེ་མེད་དེ་མེ་མེད་མཚན་མོའི་རྒྱ་མཚོར་དུ་མེད་དུ་སྒྲུབ་པའི་དོན་སྒྲུབ་ཀྱི་རྟགས་དང་ཐ་སྙད་སྒྲུབ་
ཀྱི་རྟགས་ཡང་དག་དང་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་གསུམ་ག་ཡིན་པར་ཐལ། མེ་མེང་
དེ་མེ་མེད་མཚན་མོའི་རྒྱ་མཚོར་དུ་མེད་དུ་སྒྲུབ་རྟགས་སྔ་མ་གཉིས་ཀུན་གྱིས་འདོད་པས་གྲུབ་ཟིན། དེ་དེ་
སྒྲུབ་ཀྱི་ཐ་སྙད་འབའ་ཞིག་སྒྲུབ་ཡིན་པར་ཁྱོད་ཀྱིས་འདོད་པའི་ཕྱིར། དེར་ཐལ། དེ་རང་ཉིད་དེ་སྒྲུབ་ཀྱི་
ཕྱོགས་ཆོས་ཅན་དུ་སོང་བའི་ཕྱི་རྒོལ་ལ་ཐ་སྐད་འབའ་ཞིག་སྒྲིབ་ཀྱི་རྟགས་ཡང་དག་ཡིན་པའི་ཕྱིར། དེར་
ཐལ༑ དེ་དེ་སྒྲུབ་ལ་ཕྱོག།ས་ཆོས་ཅན་དུ་སོང་བའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཏུ་སོང་བའི་
གང་ཟག་ཡོད་པའི་ཕྱིར་ན་མ་ཁྱབ་སྟེ། དེ་སྒྲུབ་ཀྱི་བསྒྲུབ་བྱའི་ཤེས་འདོད་ཆོས་ཅན་སྟེང་དུ་ཆོས་ཀྱི་དོན་
གྲུབ་པའི་ཕྱི་རྒོལ་ཡོད་པའི་ཕྱིར། དེར་ཐལ། དེའི་སྒྲུབ་ཚུལ་དང་ཕྱི་རྒོལ་དབང་པོ་རྣོ་རྟུལ་གྱིས་དེ་ལྟར་
སོང་བ་ཡོད་པའི་ཕྱིར། དེར་ཐལ། དེ་སྒྲུབ་ཚུལ་གྱིས་དེ་འདྲ་ཡོད་པ་གང་ཞིག དབང་པོ་རྣོ་རྟུལ་གྱིས་
ཀྱང་དེ་ལྟར་སོང་བ་ཡོད་པའི་ཕྱིར། དང་པོ་གྲུབ་སྟེ། སྡེ་བདུན་རྒྱན་ལས། དེ་ཡང་མི་རྟག་པའི་དོན་ལྡོག་
སྐད་ཅིག་མ་ངེས་ཀྱང༌། ཞེས་པ་ནས། འདི་ལྟ་བུའི་མུ་རྣམས་རྟགས་སྦྱོར་གཞན་དག་ལ་ཡང་མཚོན་ཏེ་
ཤེས་པར་གྱིས་ཞེས་དང༌། རྣམ་ངེས་ལས། འདིས་ནི་ཁྱབ་པར་བྱེད་པའི་རང་བཞན་མ་གྲུབ་པ་ཡང་

ལེའུ་དང་པོའོ་མཐའ་དཔྱོད 354 ལུང་འགལ་སོགས
བཤད་པ་ཡིན་ཏེ། དཔེར་ན་འདི་ན་ཤྀ་ཤ་བ་མེད་དེ། ཤིང་མེད་པའི་ཕྱིར་རོ། །ཞེས་བྱ་བ་ལྟ་བུའོ་ཞེས་
དང་༑ འཐད་ལྡན་ལས་ཀྱང་། ད་ནི་སྦྱོར་བ་རང་བཞིན་མི་དམིགས་པ་འདི་ཉིད་ཀྱི་ནང་དུ་འདུས་པར་
སྟོན་པ་ནི་འདིས་ནི་ཞེས་བྱ་བ་ལ་སོགས་པ་ཡིན་ནོ་ཞེས་གསུངས་པའི་ཕྱིར་དང་འདིས་རང་བཞིན་མི་
དམིགས་པས་ཁྱབ་བྱེད་མི་དམིགས་པ་བསྡུས་པར་བཤད་ཅིང་། འོག་ཏུ་ཡང་འཐད་ལྡན་ལས། གལ་ཏེ་
རང་བཞིན་མི་དམིགས་པ་ཁོ་ན་ལ་སྣང་དུ་རུང་བ་དགག་པར་བྱ་བ་ཡིན་གྱི། མི་དམིགས་པའི་སྦྱོར་བ་
གསུམ་པོ་དག་ལ་དགག་བྱ་སྣང་དུ་མི་རུང་བ་མ་ཡིན་ནམ། ཞེས་པ་ནས། དེའི་དོན་ནི་འདི་ཡིན་
ཏེ༑ བལྟར་རུང་བ་ཁོ་ནའི་འབྲས་བུ་དང་རང་བཞིན་འགལ་བ་དང་རྒྱུ་དང་འགལ་བ་དག་ཁོ་ན་དགག་པ་
ཡིན་གྱི་ཞེས་སོགས་ཀྱི་དོན་ཤེས་པའི་ཕྱིར། དེ་སྒྲུབ་ཀྱི་དགག་བྱ་སྣང་རུང་ལ་རྒྱུ་དང་ཁྱབ་བྱེད་མི་འཇུག་
པ་དར་ཊི ཀ་གི་དགོངས་པ་མིན་ནོ། །རྟགས་གཉིས་པ་གྲུབ་སྟེ། དེ་སྒྲུབ་ཀྱི་རྒྱུ་དང་ཁྱབ་བྱེད་མ་དམིགས་
བའི་རྟགས་དག་ཕྱི་རྒོལ་དབང་རྣོན་ལ་དོན་དང་ཐ་སྐད་གཉིས་ཀ་སྒྲུབ་པའི་རྟགས་ཡིན་ལ། རྟུལ་པོ་ལ་དེ་
དག་དོན་སྒྲུབ་ཀྱི་རྟགས་ཡིན་ཀྱང་ཐ་སྙད་འབའ་ཞིག་སྒྲུབ་ཟུར་དུ་བྱེད་དགོས་པའི་ཕྱིར། རྣམ་ངེས་
ལས། གང་གི་ཚེ་ནས། སྒྲ་དང་ཐ་སྙད་དག་རྟོགས་པའམ་སྒྲུབ་བར་བྱེད་པ་ཡིན་ཏེ། ཞེས་སོགས་
གསུངས་པའི་ཕྱིར་དང་། ཡང་ཁོ་ན་རེ། མེ་ཚད་མས་མ་དམིགས་པའི་རྟགས་ཀྱིས་མེ་མེད་མཚན་མོའི་
རྒྱ་མཚོར་དུ་མེད་དུ་སྒྲུབ་པའི་ཕྱི་རྒོལ་ཡང་དག་གིས་མེ་མེད་པ་དེ་རྟོགས་པར་ཐལ། མེ་ཚད་མས་མ་
དམིགས་པ་དེ་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ན་མ་ཁྱབ ཡང་མེ་
ཚད་མས་མ་དམིགས་པའི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་གྱིས་མེ་མེད་དེ་རྟོགས་པར་ཐལ། མེ་ཚད་མས་
མ་དམིགས་པའི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་གིས་མེ་མེད་པའི་དོན་རྟོགས་པའི་ཕྱིར་ན་མ་
ཁྱབ༑ རྟགས་གྲུབ་སྟེ། དེ་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་
སྟེ༑ ཐ་སྙད་འབའ་ཞིག་སྒྲུབ་ལ་མི་སྒྲུབ་པའི་དོན་གང་ཡིན་ན་མེ་མེད་ཀྱི་དོན་ལྡོག་མེ་སྣང་རུང་མ་
དམིགས་པ་དང་མེ་ཚད་མས་མ་དམིགས་པ་དག་ཡིན་ཞིང་། སྒྲུབ་རྒྱུའི་ཐ་སྙད་ནི་མེ་མེད་རྟོགས་པའི་བློ་

ལེའུ་དང་བོའོ་མཐའ་དཔྱོད། 355 ལུང་འགལ་སོགས།
དང་དེས་ཀུན་ནས་བསླངས་བའི་མེ་མེད་དོ་ཞེས་པའི་སྒྲ་དང་ལུས་ཀྱི་ཐ་སྙད་རྣམས་འཇོག་པའི་
ཕྱིར། དཔེར་ན་དེར་བུམ་མེད་སྒྲུབ་པའི་མ་དམིགས་པའི་རྟགས་བཞིན། རྣམ་ངེས་དར་ཊིཀ་ལས། ཐ་
སྙད་འབའ་ཞིག་སྒྲུབ་ཀྱིས་དོན་མི་སྒྲུབ་པའི་དོན་ནི་གང་ཡིན། ཐ་སྙད་ནི་གང་ཡིན་ཞེ་ན། བུམ་པ་
དམིགས་རུང་མ་དམིགས་པ་དོན་ལ། བུམ་པ་མེད་པ་ལ་དམིགས་པའི་རྟོག་པ་དང་དེས་ཀུན་ནས་
བསླངས་པའི་བུམ་པ་མེད་དོ་ཞེས་པའི་སྒྲ་དང་ལུས་ཀྱི་ཐ་སྙད་རྣམས་སོ། །ཞེས་གསུངས་པའི་
ཕྱིར༑ ཡང་ཁ་ཅིག་ན་རེ། དེ་སྒྲུབ་ཀྱི་དོན་དང་ཐ་སྙད་གཉིས་ཀ་སྒྲུབ་པའི་རྟགས་ཡིན་པ་མེད་ཟེར་ན། འོ་
ན་དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་ཡིན་ན་དོན་འབའ་ཞིག་སྒྲུབ་དང་ཐ་སྙད་སྒྲུབ་ལའང་ཐ་སྙད་
འབའ་ཞིག་སྒྲུབ་ཡིན་དགོས་པར་ཐལ། དམ་བཅའ་འཐད་པའི་ཕྱིར། འདོད་ན། རྣམ་འགྲེལ་ངེས་གཉིས་
ཀའི་རང་འགྲེལ་ལས། རྒྱུ་དང་ཁྱབ་པར་བྱེད་པ་མ་དམིགས་པ་ནི་གཉིས་ཀའི་ཡང་གཏན་ཚིགས་ཡིན་ནོ་
ཞེས་དང༌། འཐད་ལྡན་ཆེ་བ་ལས། གཉིས་ཀའི་ཡང་ཞེས་བྱ་བ་ནི་དགག་པ་དང་ཐ་སྙད་ཀྱིའོ་ཞེས་
གསུངས་པ་མི་འཐད་པར་ཐལ། འདོད་པའི་ཕྱིར། དེ་སོགས་ལུང་དུ་མ་དང་འགལ་ལོ། །རིགས་པས་
ཀྱང་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན་མཚན་
ཉིད་ཀྱང་ཡིན་པའི་གཞི་མཐུན་མེད་པར་ཐལ། བྱས་པ་སྒྲ་མི་རྟག་པར་སྒྲུབ་པའི་དོན་སྒྲུབ་ཀྱི་རྟགས་ཡང་
དག་མ་ཡིན་པའི་ཕྱིར། རྟགས་ཁས། ཁྱབ་སྟེ། ཁྱོད་ཀྱིས་མཚན་ཉིད་བསྒྲུབ་བྱའི་ཆོས་སུ་བྱས་པའི་སྒོ་
ནས་དོན་སྒྲུབ་དང་མཚོན་བྱ་བསྒྲུབ་བྱའི་ཆོས་བྱས་པའི་སྒོ་ནས་ཐ་སྙད་སྒྲུབ་ཀྱི་རྟགས་བཞག་པའི་
ཕྱིར། རྟགས་ཁས། འདོད་མི་ནུས་ཏེ། སྐད་ཅིག་མ་དེ་དེ་ཡིན་པའི་ཕྱིར། མ་གྲུབ་ན། བྱས་པ་ཆོས་
ཅན༑ སྐད་ཅིག་མ་དེ་སྒྲུབ་ཀྱི་ཆོས་ཡིན་པར་ཐལ། ཁྱོད་སྒྲ་སྐད་ཅིག་མར་སྒྲུབ་པའི་རྟགས་ཡང་དག་གང་
ཞིག སྐད་ཅིག་མ་མི་རྟག་པའི་དོན་ལྡོག་ཡིན་པའི་ཕྱིར། དང་པོ་གྲུབ་སྟེ། ཁྱོད་སྒྲ་སྐད་ཅིག་མར་སྒྲུབ་
པའི་ཚུལ་གསུམ་ཡིན་པའི་ཕྱིར། མ་གྲུབ་ན། བྱས་པ་སྒྲ་སྐད་ཅིག་མར་སྒྲུབ་པའི་ཚུལ་གསུམ་ཡིན་པར་
ཐལ༑ སྒྲ་སྐད་ཅིག་མར་སྒྲུབ་པའི་རྟགས་ཡང་དག་ཡོད་པའི་ཕྱིར། བདག་མེད་ཡིན་པའི་ཕྱིར། ངེ་ལ་ཁོ་

ལེའུ་དང་པོའོ་མཐའ་དཔྱོད། 356 ལུང་འགལ་སོགས།
ན་རེ། སྐད་ཅིག་མ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་མ་ཡིན་པར་
ཐལ༑ སྐད་ཅིག་མ་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་མ་ཡིན་པའི་ཕྱིར་ན་མ་
ཁྱབ། རྟགས་གྲུབ་སྟེ། དེ་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། འོ་ན། སྒྲ་མི་རྟག་པར་འཛིན་པའི་རྟོག་
པ་ལ་སྒྲ་སྐད་ཅིག་མའི་རྣམ་པ་མ་ཤར་བར་ཐལ། བྱེ་བྲག་པའི་རྒྱུད་ཀྱི་སྒྲ་མི་རྟག་པར་འཛིན་པའི་རྟོག་པ་
ལ་སྒྲ་སྐད་ཅིག་མའི་རྣམ་པ་མ་ཤར་བའི་ཕྱིར། རྟགས་དེར་ཐལ། བྱེ་བྲག་པས་མི་རྟག་པའི་དོན་སྐད་ཅིག་
མར་མི་འདོད་པའི་ཕྱིར། རྩ་བར་འདོད་ན སྒྲ་མི་རྟག་པར་རྟོགས་པ་ལ་སྒྲ་སྐད་ཅིག་མར་རྟོགས་མི་
དགོས་པར་ཐལ་ལོ། །འདོད་པའི་ཕྱིར། གཞན་ཡང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་
ཀྱི་བསྒྲུབ་བྱའི་ཆོས་དང་། སྐད་ཅིག་མའི་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་གཉིས་ཀྱི་དངོས་བསྟན་ལ་རྒྱ་ཆེ་ཆུང་མེད་པར་ཐལ བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
དངོས་ཀྱི་བསྒྲུབ་བྱའི་ཆོས་ཡིན་ན་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་ཡིན་དགོས་པའི་
ཕྱིར༑ རྟགས་ཁས། འཁོར་གསུམ། འདོད་ན། བྱས་པའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་ལ་སྐད་ཅིག་མ་འཇོག་ལ། སྐད་ཅིག་མའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ལ་སྐད་
ཅིག་མ་མི་འཇོག་པ་མ་ཡིན་པར་ཐལ། འདོད་པའི་ཕྱིར། འཁོར་གསུམ། འདོད་ན། བྱས་རྟགས་ཀྱིས་
དེ་སྒྲུབ་ཀྱི་ཕྱི་རྒོལ་ཡང་དག་དབང་པོ་རྣོ་བས་སྔོན་ལ་དོན་གྲུབ་ནས་ཐ་སྙད་རྗེས་སུ་སྒྲུབ་མི་དགོས་
ལ༑ སྐད་ཅིག་མའི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་དོན་གྲུབ་ཀྱང་དབང་པོ་རྟུལ་པོས་ཐ་སྙད་
འབའ་ཞིག་སྒྲུབ་བྱེད་པ་མ་ཡིན་པར་ཐལ། འདོད་པའི་ཕྱིར། འདོད་ན། བྱས་རྟགས་ཀྱིས་དེ་སྒྲུབ་
དང་༑ སྐད་ཅིག་མའི་རྟགས་ཀྱིས་དེ་སྒྲུབ་ཀྱི་སྔ་རྒོལ་རྩ་བ་བྱེད་པ་པོ་ཕྱོགས་གླང་དང་ཆོས་གྲགས་རྒོལ་
བ་ལ་མི་མཁས་པར་ཐལ། བྱས་རྟགས་ཀྱིས་དེ་སྒྲུབ་ཀྱི་ཕྱི་རྒོལ་དང་སྐད་ཅིག་མའི་རྟགས་ཀྱིས་དེ་སྒྲུབ་ཀྱི་
ཕྱི་རྒོལ་གཉིས་ལ་དབང་པོ་རྣོ་རྟུལ་ཡོད་ཀྱང་བསྒྲུབ་བྱ་དཀའ་སླ་དང་ཆེ་ཆུང་དང་སྐབས་སོ་སོར་ཕྱེ་ནས་
མ་བཀོད་པར་སྔ་མ་གང་སྒྲུབ་ཕྱི་མ་ལ་ཡང་སྒྲུབ་པའི་ཕྱིར། རྟགས་གྲུབ་ཅིང་འདོད་མི་ནུས་ཏེ་རྣམ་འགྲེལ་

ལེའུ་དང་པོའོ་མཐའ་དཔྱོད། 357 ལུང་འགལ་སོགས
ལས༑ དེ་ནི་ཤིན་ཏུ་རྨོངས་དོན་ཏེ། །གནག་རྫི་མོ་བར་གྲགས་ཕྱིར་རོ། །ཞེས་དང༌། རྣམ་ངེས་ཊིཀ་ཆེན་
ལས༑ ཐ་སྙད་འཇུག་རུང་དག་མཁས་པས་མངོན་སུམ་གྱིས་རྟོགས་པའམ་རྨོངས་པ་ལ་རྟགས་ཀྱིས་སྒྲུབ་
པར་བྱེད་པ་ཡིན་པའི་ཕྱིར། ཞེས་དང་། སྡེ་བདུན་རྒྱན་ལས། སྒྲའི་སྟེང་དུ་མི་རྟག་པའི་ཐ་སྙད་ཙམ་དུ་
གྲུབ་སྐད་ཅིག་མ་མ་གྲུབ་པའི་རྒོལ་བ་བྱེ་བྲག་པ་ལྟ་བུ་ལ་ནི་དོན་སྒྲུབ་པ་ཁོ་ནས་ཆོག་ལ་སྒྲའི་སྟེང་དུ་དོན་
སྐད་ཅིག་མ་གྲུབ་ཀྱང་། དེ་ལ་མི་རྟག་པའི་ཐ་སྙད་མ་གྲུབ་བའི་རྒོལ་བ་ནི་དབང་པོ་རྟུལ་བོ་མིང་དོན་གྱི་
འབྲེལ་བ་ལ་རྨོངས་པ་སྟེ། དེའི་ངོར་མི་རྟག་སྟེ། སྐད་ཅིག་མ་ཡིན་པའི་ཕྱིར། ཞེས་པ་ལྟ་བུ་མཚན་ཉིད་
ཀྱིས་མཚོན་བྱ་སྒྲུབ་པའི་རྟགས་འཀོད་དགོས་པ་ཡིན་ལ ། ཞེས་གསུངས་པའི་ཕྱིར་རོ། །དེ་བཞིན་
དུ། མ་བརྗོད་ན་ཡང་འདོད་པས་ཁྱབ། །ཅེས་དང༌། སྒྲ་ནི་བརྗོད་འདོད་རྗེས་འབྲང་ཕྱིར། །ཞེས་གསུངས་
པ་རྣམས་མི་འཐད་པར་ཐལ་བ་དང༌། བཅོམ་ལྡན་འདས་ཀྱིས་འགོག་པ་དང་ལམ་མེད། ཅེས་གསུངས་
པ་དང་རྒྱང་ཕན་འགོག་པ་དང་ལམ་མེད་སོགས་བརྗོད་བྱ་ཆེ་ཆུང་ཡོད་པའི་རྒྱུ་མཚན་མེད་པར་ཐལ་བ་
སོགས་འཕེན་པར་བྱའོ། །
རང་ལུགས་ནི། སྐབས་འདིར་དོན་སྒྲུབ་དང་ཐ་སྙད་སྒྲུབ་ཀྱི་དོན་དང་ཐ་སྙད་ལ་འཇོག་ཚུལ་
གཉིས་ཡོད་དེ། མཚན་ཉིད་ལ་དོན་དང་མཚོན་བྱ་ལ་ཐ་སྙད་བྱས་པ་ཞིག་དང་། དེ་སྒྲུབ་ཀྱི་ཤེས་འདོད་
ཆོས་ཅན་གྱི་སྟེང་དུ་བསྒྲུབ་བྱའི་ཆོས་ཀྱི་དོན་ལྡོག་ལ་དོན་དང་བསྒྲུབ་བྱའི་ཆོས་ཀྱི་ཐ་སྙད་གསུམ་ལ་ཐ་
སྙད་བྱས་པ་གཉིས་ཡོད་ཅིང་ཕྱི་མ་འདི་ཐ་སྙད་འབའ་ཞིག་གི་དབང་དུ་བྱེད་དགོས་པའི་ཕྱིར། རྟགས་ཟུར་
དང་པོ་གྲུབ་སྟེ། ལུང་རིགས་དུ་མས་གྲུབ་ཟིན་པའི་ཕྱིར། གཉིས་པ་གྲུབ་སྟེ། སྒྲ་མི་རྟག་པར་སྒྲུབ་པ་ལ་
མཚོན་ན་སྒྲའི་སྟེང་དུ་བསྒྲུབ་བྱའི་ཆོས་སམ་མི་རྟག་པ་གྲུབ་པ་མིན་ཀྱང་མི་རྟག་པའི་དོན་སྐད་ཅིག་མ་ལྟ་
བུའི་དོན་ལྡོག་གྲུབ་ལ་མི་རྟག་པ་རྟོགས་པའི་བློ་དང་དེས་ཀུན་ནས་བསླངས་བའི་ལུས་ངག་གི་ཐ་སྙད་དེ་
བློ་སྒྲ་ལུས་གསུམ་གྱི་ཐ་སྙད་མ་གྲུབ་པ་ཞིག་ལ་བྱེད་པའི་ཕྱིར། དེར་ཐལ། སྐད་ཅིག་མ་དེ་མི་རྟག་པའི་
དོན་ནམ་རྒྱུ་མཚན་དུ་མ་གོ་བ་ལ་ཐ་སྐད་འབའ་ཞིག་སྒྲུབ་སྐད་ཅིག་མས་བྱེད་པ་ཡིན་པས་སྔར་རྟོགས་ཟིན་

ལེའུ་དང་པོའོ་མཐའ་དཔྱོད། 358
ལུང་འགལ་སོགས།
གྱི་དོན་ལས་ལྷག་པ་རྟོགས་རྒྱུ་ལ་འཇུག་རྒྱུ་མེད་པའི་ཕྱིར། དབེར་ན། ནོག་སོགས་འདུས་པའི་གོང་བུ་བ་
ལང་ཆུང་ངུ་ལ་ཞུགས་ཀྱང་ཆེན་པོ་ལ་མི་འདྲ་བས་འཁྲུལ་ཚེ་ནོག་སོགས་འདུས་པ་བཀོད་བ་ལྟ་བུ་ཡིན་
པའི་ཕྱིར་ཏེ། བྲམ་ཟེའི་འགྲེལ་བཤད་ལས། དེ་ལྟར་དངོས་པོ་མེད་པ་རྟོགས་པ་ནི་མིན་གྱི་འོན་ཀྱང་
རྟོགས་བ་ཉིད་སྐྱེད་པར་ཟད་དོ་ཞེས་དང༌། རྟོགས་པར་བྱ་བ་དེ་ཡང་ལྷག་པ་མ་ཡིན་པའི་ཕྱིར་
དང་༑ ལྷག་པ་ཡིན་ཡང་གྲུབ་ཟིན་པའི་ཕྱིར་གྲུབ་པ་ལ་མ་ལྟོས་པས་དེའི་རྟོགས་པ་ཙམ་ཉིད་གྲུབ་པའི་
ཕྱིར་རོ། །ཞེས་གསུངས་པའི་ཕྱིར་དང༌། འཐད་ལྡན་ལས་ཀྱང་། གང་གིས་ཚེ་བློ་གྲོས་བླུན་པོ་བ་ལང་
ཆུང་ངུ་ལ་བ་ལང་གི་ཐ་སྙད་ཞུགས་ཀྱང་མི་འདྲ་བར་མཐོང་ནས་བ་ལང་ཆེན་པོ་ལ་ཐ་སྙད་འཇུག་པར་མི་
བྱེད་པ་དེ་ལ་ཞེས་གསུངས་པའི་ཕྱིར། དེ་སྒྲུབ་ཀྱི་ཐ་སྙད་སྒྲུབ་ལ་ཚུལ་གསུམ་ཡིན་པ་དེ་སྒྲུབ་ཀྱི་ཐ་སྙད་
སྒྲུབ་ཀྱི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་དོན་སྒྲུབ་ལ་ཚུལ་གསུམ་ཡིན་པ་དེ་དེ་སྒྲུབ་ཀྱི་དོན་
སྒྲུབ་ཀྱི་རྟགས་ཡང་དག་གི་མཚན་ཉིད་ཐ་སྙད་འབའ་ཞིག་ཀྱང་འདྲ། གོ་ཐོབ་བྱས་ན། ཁྱོད་དེ་སྒྲུབ་ཀྱི་
ཚུལ་གསུམ་ཡང་ཡིན་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་
མཚོན་བྱཡང་ཡིན་པའི་གཞི་མཐུན་སྲིང་པ་དེ་ཁྱོད་དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་གི་མཚན་
ཉིད། ཡང་ཁྱོད་དེ་སྒྲུབ་ཀྱི་ཚུལ་གསུམ་ཡང་ཡིན། ཁྱོད་ཀྱི་རྟགས་ཀྱི་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་གཟུང་བྱ་ཡང་ཡིན། མཚན་ཉིད་ཀྱང་ཡིན་པའི་གཞི་མཐུན་པ་དེ། ཁྱོད་དེ་སྒྲུབ་ཀྱི་དོན་སྒྲུབ་ཀྱི་
རྟགས་ཡང་དག་གི་མཚན་ཉིད། དབྱེ་ན་འབྲས་རང་མ་དམིགས་པ་གསུམ། དུ་བ་དུ་ལྡན་ལ་ལ་མེ་ཡོད་
པར་སྒྲུབ་པ་དང་། བྱས་པ་དེ་སྒྲ་མི་རྟག་པར་སྒྲུབ་པའི་དོན་དང་ཐ་སྙད་ཀྱི་རྟགས་ཡང་དག་གཉིས་ཀ་
ཡིན། མི་རྟག་པ་དང་སྐད་ཅིག་མ་གཉིས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡིན། དགག་རྟགས་ལ་མེ་མེད་དེ་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་
པའི་དོན་དང་ཐ་སྙད་སྒྲུབ་ཀྱི་རྟགས་ཡང་དག་གཉིས་ཀ་ཡིན། དུ་བ་མེད་པ་དང་དུ་བ་ཚད་མས་མ་
དམིགས་པ་གཉིས་དུ་བའི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན། ཁྱོད་དེ་

ལེའུ་དང་བོའོ་མཐའ་དཔྱོད། 359
[ ལུང་འགལ་སོགམ
སྒྲུབ་ཀྱི་ཚུལ་གསུམ་ཡང་ཡིན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་
ཡིན་ན་མཚན་ཉིད་ཡིན་དགོས་པའི་རྟགས་ཡིན་པ་དེ་ཁྱོད་དེ་སྒྲུབ་ཀྱི་དོན་འབའ་ཞིག་སྒྲུབ་ཀྱི་རྟགས་ཡང་
དག་གི་མཚན་ཉིད། དབྱེ་ན་འབྲས་རང་མ་དམིགས་པ་གསུམ། སྒྲུབ་རྟགས་ལ་དངོས་པོའི་འབྲས་བུ་དེ་
དངོས་པོའི་འབྲས་བུའི་བུམ་པ་སྐད་ཅིག་མར་སྒྲུབ་པའི་དོན་འབའ་ཞིག་སྒྲུབ་ཀྱི་འབྲས་རྟགས་
དང་༑བྱས་པ་དེ་སྒྲ་སྐད་ཅིག་མར་སྒྲུབ་པའི་དོན་འབའ་ཞིག་སྒྲུབ་པ་ལྟ་བུ་དང་། དགག་རྟགས་ལ་མེ་
ཚད་མས་མ་དམིགས་པ་དེ་མེ་མེད་མཚན་མོའི་རྒྱ་མཚོར་དུ་བ་ཚད་མས་མ་དམིགས་པར་སྒྲུབ་བ་ལྟ་
བུའོ། །ཁྱོད་དེ་སྒྲུབ་ཀྱི་ཚུལ་གསུམ་ཡང་ཡིན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་
སུ་གཟུང་བྱ་ཡིན་ན་མཚོན་བྱ་ཡིན་དགོས་པའི་གཞི་མཐུན་པ་དེ་ཁྱོད་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་
རྟགས་ཡང་དག་གི་མཚན་ཉིད། མཚན་ཉིད་ཀྱི་རྟགས་ཀྱིས་རྩོད་གཞི་དེ་མཚོན་བྱར་སྒྲུབ་པའི་རྟགས་ཡང་
དག་ཐམས་ཅད་དེ་ཡིན། དབྱེ་ན་འབྲས་རང་མ་དམིགས་པའི་ཐ་སྙད་འབའ་ཞིག་སྒྲུབ་གསུམ་ཡོད་
དེ། བྱས་པའི་འབྲས་བུར་གྱུར་པའི་གཟུགས་རུང་དེ་བྱས་པའི་འབྲས་བུར་གྱུར་པའི་སྒྲ་གཟུགས་སུ་སྒྲུབ་
པའི་ཐ་སྙད་འབའ་ཞིག་སྒྲུབ་པའི་འབྲས་རྟགས་དང་། སྐད་ཅིག་མ་དེ་སྒྲ་མི་རྟག་པ་མིན་པ་ལས་ལོག་
པར་སྒྲུབ་པའི་ཐ་སྙད་འབའ་ཞིག་སྒྲུབ་པའི་རང་བཞིན་གྱི་རྟགས་ཡང་དག་དང་། བུམ་པ་ཚད་མས་མ་
དམིགས་པ་དེ་བུམ་བ་ཚད་མས་མ་དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་པའི་ཐ་སྙད་འབའ་
ཞིག་སྒྲུབ་ཀྱི་མ་དམིགས་པའི་རྟགས་ཡང་དག་གི་མཚན་གཞི་ཡིན། སྒྲུབ་བྱེད་གོ་སླ། གཙོ་བོར་དོན་དང་
ཐ་སྙད་སྒྲུབ་དེ་ལྟར་བྱས་ན་གོ་བདེ། འཇོག་ཚུལ་གཉིས་པ་སྒྲུབ་ཚུལ་དང་ཐ་སྙད་འབའ་ཞིག་སྒྲུབ་ཚུལ་
གྱིས་ཤུགས་ཀྱིས་འཕངས་པའི་དོན་སྒྲུབ་སོགས་གསུམ་ཡོད་དེ། འདི་ལ་ཐ་སྙད་མི་སྒྲུབ་པར་དོན་འབའ་
ཞིག་སྒྲུབ་ཅིག་མི་ཐུབ་པའི་ཕྱིར། ཁྱོད་དེ་སྒྲུབ་ཀྱི་ཚུལ་གསུམ་གང་ཞིག རང་ཕྱོགས་ཆོས་ཅན་དུ་སོང་
བའི་གང་ཟག་གི་ཚད་མས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་དོན་
གྲུབ་མ་ཟིན་པ་དེ། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་གི་མཚན་ཉིད། དབྱེ་བ་སོགས་སླ། ཁྱོད་དེ་

ལེའུ་དང་པོའོ་མཐའ་དཔྱོད། 360 ལུང་འགལ་སོགས།
སྒྲུབ་ཀྱི་ཚུལ་གསུམ་གང་ཞིག རང་ཕྱོགས་ཆོས་ཅན་དུ་སོང་བའི་གང་ཟག་གི་ཚད་མས་དེ་སྒྲུབ་ཀྱི་ཤེས་
འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་ཐ་སྙད་གྲུབ་མ་ཟིན་པ་དེ། ཁྱོད་དེ་སྒྲུབ་ཀྱི་ཐ་
སྙད་སྒྲུབ་ཀྱི་རྟགས་ཡང་དག་གི་མཚན་ཉིད། གཉིས་ཀའི་མཚན་གཞི མེ་མེད་མཚན་མོའི་རྒྱ་མཚོར་
ཆོས་ཅན། དུ་བ་མེད་དེ། མེ་མེད་པའི་ཕྱིར་ཞེས་པ་ལྟ་བུའོ། །ཁྱོད་དེ་སྒྲུབ་ཀྱི་ཚུལ་གསུམ་གང་
ཞིག རང་ཕྱོགས་ཆོས་ཅན་དུ་སོང་བའི་གང་ཟག་གི་ཚད་མས་དེ་སླབ་ཀྱི་ཤེས་འདོད་ཆོས་ཅན་གྱི་སྟེང་དུ་
དེ་སྒྲུབ་ཀྱི་བསྒྲུབ་བྱའི་ཆོས་ཀྱི་དོན་གྲུབ་ཟིན་པ་དེ། ཁྱོད་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་
ཡང་དག་གི་མཚན་ཉིད། མཚན་གཞིར་དཔེར་ན། བུམ་པ་སྣང་རུང་མ་དམིགས་པའི་ས་ཕྱོགས་ན་ཆོས་
ཅན༑ བུམ་པ་མེད་དེ། བུམ་པ་སྣང་རུང་མ་དམིགས་པའི་ཕྱིར། ཞེས་པ་ལྟ་བུའོ། །འདི་ལ་ཐ་སྙད་འབའ་
ཞིག་སྒྲུབ་ཀྱི་རྟགས་ཡང་དག་མ་ཡིན་པའི་རྟགས་ཡང་དག་ཐམས་ཅད་དོན་སྒྲུབ་ཀྱི་རྟགས་ཡང་དག་དང་
ཐ་སྙད་སྒྲུབ་ཀྱི་རྟགས་ཡང་དག་གཉིས་ཀ་ཡིན་པས་ཁྱབ་སྟེ། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་
ཡིན་ན་དེ་སྒྲུབ་ཀྱི་དོན་དང་ཐ་སྙད་གཉིས་ཀ་སྒྲུབ་ཀྱི་རྟགས་ཡང་དག་ཡིན་པས་ཁྱབ་པའི་ཕྱིར། དེ་ལྟར་
གཉིས་བཤད་པའི་ཁས་ལེན་ཚེ་གཅིག་ཁས་བླངས་ལ་གཞན་དེ་རྣམ་གྲངས་སུ་བྱ་སྟེ། རྫས་བཏགས་དང་
ཀུན་རྫོབ་དང་དོན་ད་ཚུལ་བྱམས་ཆོས་དང་ས་སྡེར་མང་དུ་བཤད་པ་མདོ་ལྟར་ཡིན་ཡང་གཅིག་
ཁས་བླངས་ནས་གཞན་རྣམ་གྲངས་བྱེད་པ་བཞིན་ནོ། །འཇོག་ཚུལ་ཕྱི་མ་འདི་དབུ་མའི་སྐབས་སུ་
དང་༑ རྒོལ་བ་ལ་སྒྲུབ་ཚུལ་གྱི་ཆ་ནས་རྣམ་འགྲེལ་ངེས་གཉིས་ཀར་དབྱེ་བ་མཚན་གཞི་རྣམས་དགག་
རྟགས་སྐབས་སུ་སྔར་ལྟར་བཤད་པས་རྣམ་གྲངས་བྱེད་ནའང་གཅེས་པར་གྱིས་ཤིག །གསུམ་པ་མཇུག་
སྡུད་ནི། རྒྱུ་དང་སོགས་ཚིགས་བཅད་གསུམ་བྱུང༌།

361ལེའུ་དང་པོའོ་མཐའ་དཔྱོད། འབྲེལ་བ་ངེས་བྱེད
འབྲེལ་བ་ངེས་བྱེད་ཀྱི་ཚད་མ་རྒྱས་པར་བཤད་པ།
གཉིས་པ་འབྲེལ་བ་ངེས་བྱེད་ཀྱི་ཚད་མ་རྒྱས་པར་བཤད་པ་ལ། སྒྲུབ་རྟགས་ཀྱི་དེ་དང་། དགག་
རྟགས་ཡང་དག་གི་འབྲེལ་བ་ངེས་བྱེད་གཉིས དང་པོ་ལ་རྒྱས་བཤད་དང་དོན་བསྡུ་གཉིས། དང་པོ་
ལ༑ འབྲས་རྟགས་ཡང་དག་གི་འབྲེལ་བ་ངེས་བྱེད་དང༌། རང་བཞིན་གྱི་རྟགས་ཡང་དག་གི་དེ་
གཉིས། དང་པོ་ལ་རྒྱས་བཤད་དང༌། དོན་བསྡུ་གཉིས། དང་པོ་ནི། མེ་ཡི་འབྲས་བུ་དུ་བ་སྟེ། །ཞེས་
སོགས་ཚིགས་བཅད་གཉིས་བྱུང༌། འདི་ལ་འཕྲོས་གཞི་ཡོད་དེ། དེ་ཕྱིར་དེ་ཙམ་དང་འབྲེལ་བ། །ཞེས་
སོགས་ལས་འཕྲོས་པའི་ཕྱིར། འཕྲོས་ཚུལ་ཡོད་དེ། དུ་བས་ལ་ལ་མེ་ཡོད་པར་སྒྲུབ་པའི་བྱ་བ་འགྲུབ་པ་
འབྲེལ་བ་ལ་རག་ལས་ཞེས་བསྟན་པ་ལ། དུ་བའི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་གིས་དེ་སྒྲུབ་
ཀྱི་རྟགས་ཆོས་ཀྱི་འབྲེལ་བ་ཇི་ལྟར་ངེས་ཤེ་ན། དེ་སྒྲུབ་ཀྱི་རྒོལ་བ་དབང་རྣོན་གྱིས་མངོན་སུམ་གཅིག་
གིས་ངེས་པ་དང༌། དབང་འབྲིང་གིས་མངོན་སུམ་ཕྲུག་གསུམ་མམ་ཡ་དྲུག་གིས་ངེས། དབང་རྟུལ་གྱིས་
དེའི་སྟེང་དུ་དུ་བ་ཆོས་ཅན། མེའི་འབྲས་བུ་ཡིན་ཏེ། མེ་ཕན་འདོགས་བྱེད་དུ་ཡོད་མེད་ཀྱི་རྗེས་སུ་འགྲོ་
ལྡོག་བྱེད་པའི་དངོས་པོ་ཡིན་པའི་ཕྱིར། ཞེས་བཀོད་པ་ལས་རྟོགས་ཞེས་འཆད་པ་ལ། མེ་ཡི་འབྲས་བུ་
དུ་བ་སྟེ། །འབྲས་བུའི་ཆོས་ཀྱི་རྗེས་འཇུག་ཕྱིར། །ཞེས་བྱུང༌། དེའི་རྩོད་སྤོང་འཆད་པར། དེ་མེད་པར་
ནི་དེ་ཡོད་ན། །ཞེས་བྱུང༌། དེའི་ལན་འཆད་པར། རྒྱུ་དང་ལྡན་པ་ལས་འདས་འགྱུར། །རྒྱུ་མེད་གཞན་
ལ་མི་ལྟོས་ཕྱིར། །རྟག་ཏུ་ཡོད་པའམ་མེད་པར་འགྱུར། །ཞེས་བྱུང༌། དེའི་སྒྲུབ་བྱེད་འཆད་
པར། དངོས་པོ་རྣམས་ནི་རས་འགའ་ཞིག །འབྱུང་བ་ལྟོས་པ་ལས་ཡིན་ནོ། །ཞེས་བྱུང༌། འདི་ནང་གི་
ལམ་རིམ་དང་སྦྱར་ནའང་ཤིན་ཏུ་འགྲིག་སྟེ། བྱམས་པ་ཆོས་མཆོག་གིས། སྐྱེས་བུ་ཆུང་ངུའི་ལམ་རིམ་
དང་སྦྱར་ན། ཚུལ་ཁྲིམས་འབྲས་བུ་མངོན་མཐོ་སྟེ། །འབྲས་བུ་ཆོས་ཀྱི་རྗེས་འཇུག་ཕྱིར། །ཞེས་
དང་༑ འབྲིང་གི་ལམ་དང་སྦྱར་ན། ཤེས་རབ་འབྲས་བུ་ཐར་པ་སྟེ། །འབྲས་བུ་ཆོས་ཀྱི་རྗེས་འཇུག་

ལེའུ་དང་པོའོ་མཐའ་དཔྱོད། 362
འབྲེལ་བ་ངེས་བྱེད
ཕྱིར༑ ༑ཞེས་དང་། ཆེན་པོའི་ལམ་དང་སྦྱར་ན། སེམས་བསྐྱེད་འབྲས་བུ་རྣམ་མཁྱེན་ཏེ། །འབྲས་བུ་
ཆོས་ཀྱི་རྗེས་འཇུག་ཕྱིར། །ཞེས་སྦྱར་བ་ལེགས་བཤད་ཡིན་པའི་ཕྱིར། །བཞི་བརྒྱ་པ་དང་འཇུག་པ་བསྟན་
བཅོས་འདི་སོགས་དང༌། མདོ་ཏིང་ངེ་འཛིན་རྒྱལ་པོ་ལས ཇི་འདྲ་བ་ཡི་ལས་བྱས་པ། །འབྲས་བུ་དེ་
འདྲ་ཉིད་དུ་འགྱུར། །ཞེས་གསུངས་པ་སོགས་དུ་མའི་དགོངས་པ་ཡིན་པའི་ཕྱིར་ན་བཞི་བརྒྱ་པ་
ལས༑ ལེགས་བཤད་དོན་ནི་གཞན་ལས་ཀྱང་། །བདག་ཉིད་ལེགས་པར་འདོད་པས་བླངས། །ཉི་མ་ས་
སྟེང་མིག་ལྡན་ལ། །ཀུན་གྱི་སྤྱི་མཐུན་མ་ཡིན་ནམ། །ཞེས་གསུངས་པའི་ཕྱིར། དེ་ལྟར་བྱ་འོས་སོ། །
མཐའ་དཔྱད་པ་ལ་ཁ་ཅིག་ན་རེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་ཕྱི་
རྒོལ་དབང་རྣོན་གྱི་མངོན་སུམ་གཅིག་གིས་མེ་དུ་རྒྱུ་འབྲས་ཀྱི་འབྲེལ་བ་དངོས་སུ་མ་རྟོགས་པར་
ཐལ༑ ཕྱི་རྒོལ་དེས་མེ་དུའི་རྒྱུ་འབྲས་ཀྱི་འབྲེལ་བ་དུ་བ་མེ་ལས་སྐྱེས་པར་མངོན་སུམ་དུ་རྟོགས་པའི་
མངོན་སུམ་གཅིག་གི་བྱེད་པས་གྲུབ་པའི་ཕྱིར་ན་མ་ཁྱབ་ཅིང་། འདོད་མི་ནུས་ཏེ། རྒྱུ་འབྲས་ཀྱི་འབྲེལ་བ་
མངོན་སུམ་ཚད་མའི་དངོས་ཡུལ་མ་ཡིན་པའི་ཕྱིར་ཏེ། དེ་རྟོག་བཏགས་ཡིན་པའི་ཕྱིར། ཁྱབ་སྟེ། འདི་
ཉིད་ལས། གཞལ་བྱ་གཉིས་ཕྱིར་ཚད་མ་གཉིས། །ཞེས་གསུངས་པའི་ཕྱིར། ཁོ་ན་རེ། དེ་མི་འཐད་
བར་ཐལ། དེ་གཉིས་རྒྱུ་འབྲས་སུ་འགྲུབ་པ་ལ་དང་པོར་མེ་རྟོགས་མངོན་སུམ་དང་། དེ་རྗེས་དུ་འཛིན་
མངོན་སུམ་གཉིས་ངེས་པར་དགོས་པའི་ཕྱིར་ན་རྟགས་མ་གྲུབ་པར་ཐལ། བུམ་པས་ཆུ་སྐྱོར་བ་མངོན་
སུམ་དུ་རྟོགས་པའི་མངོན་སུམ་གཅིག་གྲུབ་པའི་ཕྱིར། ཁོ་ན་རེ། མེ་དུ་རྒྱུ་འབྲས་སུ་འགྲུབ་པ་ལ་ཚད་མ་
ཕྲུག་གསུམ་བཤད་པ་མི་འཐད་པར་ཐལ། དམ་བཅའ་འཐད་པའི་ཕྱིར་ན་མ་ཁྱབ་སྟེ། ཚད་མ་གཅིག་
གིས་ཀྱང་དེ་ལྟར་འགྲུབ་ཀྱང་། དུ་བ་རྒྱུ་མེད་དུ་འཛིན་པ་དང༌། དུ་བ་མི་མཐུན་པའི་འི་རྒྱུ་ལས་བྱུང་བར་
འཛིན་པའི་ལོག་རྟོག་བསལ་བའི་ཆེད་དུ་ཚད་མ་ཕྲུག་གསུམ་བཤད་པའི་ཕྱིར། དེར་ཐལ། དང་པོར་མེ་དུ་
གཉིས་མ་དམིགས་པའི་མངོན་སུམ་གཅིག དེའི་རྗེས་མེ་ཁོ་ན་གསར་དུ་དམིགས་པའི་དེ་གཅིག དེའི་
རྗེས་སུ་དུ་བ་གཞི་མེ་དེ་ལས་གསར་དུ་འབྱུང་བར་་པའི་དེ་གཅིག དེའི་རྗེས་སུ་མེ་དུ་གཉིས་

363ལེའུ་དང་པོའོ་མཐའ་དཔྱོད འབྲེལ་བ་ངེས་བྱེད།
དམིགས་པའི་དེ་གཅིག དེའི་རྗེས་སུ་མེ་མ་དམིགས་པའི་དེ་གཅིག དེའི་རྗེས་སུ་དུ་བ་ཡུལ་གཞན་དུ་
སོང་བ་ལྟ་བུ་མ་ཡིན་པར་གཞི་དེར་གསར་དུ་མ་དམིགས་པའི་མངོན་སུམ་གཅིག་སྟེ། མངོན་སུམ་ཚད་
མ་ཕྲུག་གསུམ་ལ་བརྟེན་ནས་ལོག་རྟོག་དེ་གཉིས་ཁེགས་པའི་ཕྱིར། དེར་ཐལ། སྔར་དུ་བ་མ་དམིགས་
པའི་མངོན་སུམ་དང་དེ་རྗེས་སུ་དུ་བ་དམིགས་པའི་མངོན་སུམ་ཚད་མ་གཉིས་ཀྱི་སྟོབས་ཀྱིས་དུ་བ་རྒྱུ་མེད་
དུ་འཛིན་པའི་ལོག་རྟོག་དེ་ཁེགས་པ་གང་ཞིག མངོན་སུམ་ཚད་མ་ཟུང་ཕྱི་མ་གཉིས་ཀྱི་བྱེད་པས་མི་
མཐུན་པ་རྒྱུར་འཛིན་པའི་ལོག་རྟོག་ཁེགས་པའི་ཕྱིར། དང་པོ་གྲུབ་སྟེ། དེ་གཉིས་ཀྱི་བྱེད་པ་ལ་བརྟེན་
ནས་དུ་བ་རེས་འགའ་བའི་དངོས་པོར་གྲུབ་པའི་ཕྱིར་དང་། རྒྱུ་མེད་ལ་དེ་མི་རུང་བའི་ཕྱིར། འདི་ཉིད་
ལས༑ རྒྱུ་མེད་གཞན་ལ་མི་ལྟོས་ཕྱིར། །ནས་འབྱུང་བ་ལྟོས་པ་ལས་ཡིན་ནོ། །ཞེས་བྱུང༌། གཉིས་པ་
གྲུབ་སྟེ། དེ་གཉིས་ཀྱི་བྱེད་པ་ལ་བརྟེན་ནས་དུ་བ་མེས་ཕན་གདོགས་སྟོབས་ཀྱིས་དུ་བ་མེ་ཡོད་མེད་ཀྱི་
རྗེས་སུ་འགྲོ་ལྡོག་བྱེད་པ་གྲུབ་པའི་ཕྱིར། ཁྱབ་སྟེ། དེ་ལྟར་གྲུབ་བ་ན་མེ་མིན་ཡང་བརྒྱ་བྱིན་སྤྱི་བོ་
སྟེ༑ དབང་པོའི་མཆོད་སྡོང་གི་རྩེ་འམ་རྒྱ་མཚོའི་འགྲམ་གྱི་གྲོག་མཁར་ལྟ་བུ་མེ་མིན་ཡང་དུ་བུའི་ཉེར་
ལེན་དུ་འདོད་པའི་མི་མཐུན་པའི་རྒྱུ་ལས་བྱུང་བ་ཁེགས་པའི་ཕྱིར། འདི་ཉིད་ལས། དེ་མེད་པར་ནི་དེ་
ཡོད་ན། །རྒྱུ་དང་ལྡན་པ་ལས་འདས་འགྱུར། །ཞེས་དང༌། དོན་བསྡུའི་སྐབས་སུ། གལ་་ཏེ་བརྒྱ་བྱིན་སྤྱི་
བོ་མེའི། །ནས། རྗེས་སུ་འགྲོ་དང་ལྡོག་པ་ལས། །གང་ཞིག་གང་གི་རྗེས་འགྲོར་མཐོང་། །དེ་ཡི་རང་
བཞིན་དེ་རྒྱུ་ཅན། །དེའི་ཕྱིར་མི་མཐུན་ལས་མི་འབྱུང་། །ཞེས་གསུངས་པའི་ཕྱིར་དང༌། མཁས་གྲུབ་
ཊི ཀ་ཆེན་ལས། བརྒྱ་བྱིན་གྱི་སྤྱི་བོ་ནི་བྲམ་ཟེ་ཆེན་པོས་དབང་པོའི་མཆོད་སྡོང་གི་རྩེ་མོ་ལ་བཤང་
ལ༑ གཞན་དག་ལ་ནི་རྒྱ་མཚོའི་འགྲམ་གྱི་གྲོག་མཁར་ལ་གྲག་གོ་ཞེས་དང༌། རྣམ་བཤད་ལས། གྲོག་
མའི་ཚང་དུ་མ་དང་ལྡན་པའི་གྲོག་མཁར་ལ་མིག་སྟོང་ལྡན་པའི་བརྒྱ་བྱིན་དང་འདྲ་བས་བཏགས་པའོ་
ཞེས་སོ། །ཡང་ཁ་ཅིག་ན་རེ། རྟག་དངོས་ཡིན་ན་བྱས་པ་ཡིན་པས་ཁྱབ་པ་ཆོས་ཅན། ཁྱོད་ཡོད་ན་ཁྱོད་
ཡོད་པར་ཐལ། ཁྱོད་ཡོད་པའི་ཕྱིར། འདོད་ན། རྟག་དངོས་ཡིན་ན་བྱས་པ་ཡིན་པར་ཐལ། རྟག་དངོས་

ལེའུ་དང་པོའོ་མཐའ་དཔྱོད། 364 འབྲེལ་བ་ངེས་བྱེད།
ཡིན་ན་བྱས་པ་ཡིན་པས་ཁྱབ་པ་ཡོད་པའི་ཕྱིར་ཟེར་ན་འདོད་དོ། །ཁོ་ན་རེ། འདོད་ན། རྟག་དངོས་ཡིན་
ན་བྱས་པ་མ་ཡིན་པས་ཁྱབ་པ་ཆོས་ཅན། ཁྱོད་ཡོད་ན་ཁྱོད་ཡོད་པར་ཐལ། ཁྱོད་ཡོད་པའི་ཕྱིར། འདོད་
ན། རྟག་དངོས་ཡིན་ན་བྱས་པ་མ་ཡིན་པར་ཐལ། རྟག་དངོས་ཡིན་ན་བྱས་པ་མ་ཡིན་པས་ཁྱབ་པའི་ཕྱིར་
ཟེར་ནའང༌། འདོད་དོ། །ཁོ་ན་རེ། དངོས་འགལ་ཡང་ཡིན་ལ་དེས་ན་ཁྱབ་པ་གང་རུང་ཞིག་ཁས་ལེན་
དགོས་ཀྱི་གཉིས་ཁས་མི་ལེན་ཟེར་ན། ཁྱབ་པ་གཉིས་ཀ་ཁས་ལེན་དགོས་པར་ཐལ། རྟག་དངོས་ཡིན་ན་
བྱས་པ་ཡིན་པས་ཀྱང་ཁྱབ་པ་གང་ཞིག རྟག་དངོས་ཡིན་ན་བྱས་པ་མ་ཡིན་པས་ཀྱང་ཁྱབ་པའི་
ཕྱིར༑ དང་པོ་དེར་ཐལ། བྱས་པ་མ་ཡིན་པ་དེ་ནམ་མཁའ་རྟག་དངོས་མ་ཡིན་པར་སྒྲུབ་པའི་རྟགས་ཡང་
དག་ཡིན་པའི་ཕྱིར། གཉིས་པ་དེར་ཐལ། བྱས་པ་སྒྲ་རྟག་དངོས་མ་ཡིན་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། འཁོར་གསུམ། ཁོ་ན་རེ། ཁྱོད་ཆོས་ཅན། ཁྱོད་ཡོད་ན་ཁྱོད་ཡོད་པར་ཐལ། ཁྱོད་ཡོད་
པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། བདག་མེད་ཡིན་པའི་ཕྱིར་ན་མ་ཁྱབ། ཁོ་རང་
འདོད་ན། འོ་ན་རྒྱུ་མེད་ལས་སྐྱེས་ན་རྟག་ཏུ་ཡོད་པས་ཁྱབ་པ་ཆོས་ཅན། ཁྱོད་ཡོད་ན་ཁྱོད་ཡོད་པར་
ཐལ༑ཁྱོད་ཡོད་པ་ཡིན་པའི་ཕྱིར། འཁོར་གསུམ་ཁས། འདོད་ན། རྒྱུ་མེད་ལས་སྐྱེས་ན་རྟག་ཏུ་མེད་
པས་ཁྱབ་པ་ཆོས་ཅན། དེར་ཐལ། དེའི་ཕྱིར། འདོད་ན། རྒྱུ་མེད་ལས་སྐྱེས་ན་རྟག་ཏུ་ཡོད་པར་ཐལ་
ལོ༑ །རྒྱུ་མེད་ལས་སྐྱེས་ན་རྟག་ཏུ་ཡོད་པས་ཁྱབ་པའི་ཕྱིར། འཁོར་གསུམ་ཁས། འདོད་ན། རྒྱུ་མེད་
ལས་སྐྱེས་ན་རྟག་ཏུ་མེད་པར་ཐལ། དེ་འདྲའི་ཁྱབ་པ་ཡོད་པའི་ཕྱིར། འཁོར་གསུམ། དངོས་སུ་འགལ་
ལོ༑ ༑རྒྱུ་འབྲས་ཀྱི་རྣམ་གཞག་འོག་ཏུ་འཆད་དོ། །
གཉིས་པ་རང་བཞིན་གྱི་རྟགས་ཡང་དག་གི་འབྲེལ་བ་ངེས་བྱེད་འཆད་པར། འདི་ཉིད་
ལས༑ རང་བཞིན་ལ་ཡང་མེད་མི་འབྱུང༌། །ཡོད་པ་ཙམ་དང་འབྲེལ་བ་ཡིན། །དེ་མེད་ན་ནི་ཡོད་པའི་
བདག །མེད་འགྱུར་ཐ་དད་མེད་ཕྱིར་རོ། །ཞེས་བྱུང་། འདིའི་འཕྲོས་སླ། འདི་སྔར་གྱི་རང་བཞིན་ཡོད་
ཙམ་དང༌། །ཞེས་སོགས་དང་ཟློས་སྐྱོན་ཡོད་པར་ཐལ། སྔར་ཡང་རང་བཞིན་གྱི་རྟགས་ཡང་དག་གི་

ལེའུ་དང་པོའོ་མཐའ་དཔྱོད 365
འབྲེལ་བ་ངེས་བྱེད
འབྲེལ་བ་ངེས་བྱེད་ཀྱི་ཚད་མ་བཤད་ཅིང་འདིར་འབྲེལ་བ་ངེས་བྱེད་བཤད་པའི་ཕྱིར་ན་དེ་ལྟར་ཟློས་ཏེ་
བཤད་ཀྱང་སྐྱོན་མེད་པར་ཐལ། སྔར་དམ་བཅའི་སྒོ་ནས་བཤད། འདིར་འབྲེལ་བའི་སྒྲུབ་བྱེད་འཆ
ལ༑ སྔར་རང་བཞིན་གྱི་རྟགས་ངོས་བཟུང༌། འདིར་དེ་ལ་དམ་བཅའི་ཕྱོགས་གཅིག་གཏན་ཚིགས་སུ་
ཐལ་བའི་རྩོད་སྤོང་དུ་གཞན་སེལ་སྒོས་ལན་བྱེད་པའི་ཆེད་དུ་བཀོད་པ་ཡིན་པའི་ཕྱིར། རང་འགྲེལ་
ལས༑ འབྲས་བུ་ནི་དེ་ལས་སྐྱེས་བའི་ཕྱིར་རྒྱུ་མེད་ན་མི་འབྱུང་བ་ཡིན་ལ་རག་ན་རང་བཞིན་ཇི་ལྟར་མེད་
ན་མི་འབྱུང་བ་ཡིན་ཞེ་ན་ཞེས་དང་། ཤཱཀྱས་འགྲེལ་བཤད་ལས། ཡོད་ཙམ་དང་། འབྲེལ་བ་ཅན་གྱི་ངོ་
བོ་ཡང༌། ། གཏན་ཚིགས་ཡིན། ཞེས་བྱ་བ་ལ་སོགས་པ་ཉིད་དུ་རང་བཞིན་གྱི་གཏན་ཚིགས་མེད་ན་མི་
འབྱུང་བ་གྲུབ་ཟིན་པ་མ་ཡིན་ནམ་ཞེ་ན། བདེན་ན། ཞེས་པ་ནས། གཞན་སེལ་བ་རབ་ཏུ་སྒྲུབ་པ་མཇུག་
ཐོགས་སུ་འབྱུང་བས། དམ་བཅས་པའི་དོན་གྱི་ཕྱོགས་གཅིག་པ་ཉིད་ཡིན་པ་ཡོངས་སུ་སྤངས་པར་
སེམས་ཤིང་། དེ་ཙམ་དང་འབྲེལ་བ་ཁོ་ན་མེད་ན་མི་འབྱུང་བ་སྔར་བཤད་པ་ཟློས་ཏེ། རང་བཞིན་ལ་ཡང་
མེད་མི་འབྱུང་། །ཞེས་བྱ་བ་ལ་སོགས་པ་སྨོས་སོ་ཞེས་གསུངས་པའི་ཕྱིར། འདི་ལ་འབྲེལ་བའི་མཐའ་
དཔྱད་ན་ཁ་ཅིག་ན་རེ། ཟུར་ཕྱི་མར་མི་རྟག་པ་ཁེགས་ན་བྱས་པ་ཁེགས་པ་ཞེས་སྦྱོར་བ་མི་འཐད་དེ། འོ་
ན༑ མི་རྟག་པའི་རྒྱུ་ཆོས་ཅན། མི་རྟག་པ་དང་འབྲེལ་བར་ཐལ། མི་རྟག་པ་དང་ཐ་དད་མི་རྟག་པ་ཁེགས་
ན་ཁྱོད་ཁེགས་པའི་ཕྱིར་ཟེར་ན། སྤྱི་ལྡོག་དང་གཞི་ལྡོག་ཕྱེ་ནས་ལན་བྱེད། གཉིས་པ་དེར་ཐལ ཁྱོད་མི་
རྟག་པ་ཡིན་པའི་ཕྱིར་ཟེར་ན། སྤྱི་ལྡོག་དབང་དུ་རྟགས་མ་གྲུབ་སྟེ། དེ་རང་གི་འབྲས་བུ་མི་རྟག་པ་སྤྱི་
ལྡོག་དེའི་སྔོན་དུ་གྲུབ་པའི་ཕྱིར། མ་ཁྱབ་ན། འཁོར་གསུམ་གྱི་ཕྲེང་བ་ཡོད་ཏེ། ཡང་ཁ་ཅིག་ན་རེ། དེ་
གཉིས་མི་འཐད་པར་ཐལ། མི་རྟག་པ་ལོག་སྟོབས་ཀྱིས་མི་རྟག་པའི་རྒྱུ་ལྡོག་པའི་ཕྱིར། དེར་ཐལ། མི་
རྟག་པ་ལོག་སྟོབས་ཀྱིས་རྒྱུ་ལྡོག་པའི་ཕྱིར་ན་མ་ཁྱབ་སྟེ། མི་རྟག་པའི་རྒྱུ་དང་རྒྱུ་གཉིས་རྒྱུ་འབྲས་ཡིན་
པའི་ཕྱིར། ཁ་ཅིག་མ་ཁྱབ་མཚམས་ལ་རྟགས་མ་གྲུབ་ལན་བྱེད་ན། འོ་ན། མི་རྟག་པ་ལོག་སྟོབས་ཀྱིས་
བྱས་པ་རྒྱུ་གཉིས་མི་ལྡོག་པར་ཐལ་ལོ། །འདོད་པའི་ཕྱིར། འདོད་ན། རྒྱུ་དེ་སྒྲ་མི་རྟག་པར་སྒྲུབ་བའི་

ལེའུ་དང་པོའོ་མཐའ་དཔྱོད། 366 འབྲེལ་བ་ངེས་བྱེད
རྟགས་ཡང་དག་ཡིན་པར་ཐལ་ལོ། །ཡང་ཁ་ཅིག བུམ་པ་དང་ཐ་དད་བུམ་པ་ཁེགས་པ་ན་ཁྱོད་ཁེགས་
དགོས་པ་ཁྱོད་བུམ་པ་ལ་འབྲེལ་བའི་མཚན་ཉིད་ཟེར་ན། མཚན་ཉིད་དེ་ཆོས་ཅན། ཡོད་པར་ཐལ། བུམ་
པ་ལ་འབྲེལ་བའི་མཚན་ཉིད་ཡིན་པའི་ཕྱིར། འདོད་ན། བུམ་མེད་ཆོས་ཅན། ཁྱོད་ཁེགས་པར་
ཐལ༑ ཁྱོད་བུམ་པ་དང་ཐ་དད་བུམ་པ་ཁེགས་པའི་ཕྱིར དེས་གཞན་དག་ཀྱང་གོ་སླ། ཡང་ཁ་
ཅིག ཤིང་སྡོང་ཁའི་བྱ་རོག་ཤིང་སྡོང་དང་མ་འབྲེལ་ཟེར་ན། ཤིང་སྡོང་ཁའི་བྱ་རོག་ཤིང་སྡོང་ལ་འབྲེལ་
བར་ཐལ། དེ་དེའི་འབྲས་བུ་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་ཐལ། ཤེས་བྱ་དང་
གཅིག་གང་ཞིག མཁར་གཞོང་ནང་གི་རྒྱ་ཤུག་དེ་མཁར་གཞོང་གི་འབྲས་བུ་ཡིན་པའི་ཕྱིར། རྟགས་
གཉིས་པ་གྲུབ་སྟེ། ཇི་སྐད་དུ། རྒྱ་ཤུག་སོགས་ལའང་དེ་ཡི་ཡུལ། །སྐྱེས་པ་མཁར་གཞོང་སོགས་པས་
ནུས༑ ༑ཞེས་གསུངས་པའི་ཕྱིར། ཡང་ཁ་ཅིག་ན་རེ། ཆོས་དེ་དང་འབྲེལ་ན། ཆོས་དེ་དང་འགལ་བ་མ་
ཡིན་དགོས་ཏེ། ཆོས་དེ་དང་འབྲེལ་ན་ཆོས་དེ་སྒྲུབ་དགོས། ཆོས་དེ་དང་འགལ་ན་ཆོས་དེ་འགོག་དགོས་
པའི་ཕྱིར་ཏེ། རིགས་གཏེར་ལས། ཆོས་གཞན་དབེན་པ་འགལ་ཡིན་ན། །འབྲེལ་བ་རྣམས་དང་འགལ་
བར་འགྱུར། །འདོད་ན་འགལ་བ་འགོག་པ་དང༌། །འབྲེལ་ན་སྒྲུབ་པའི་རྣམ་གཞག་འཇིག ཅེས་
གསུངས་པའི་ཕྱིར། ཟེར་བ་རང་གཞན་ངོ་མི་ཤེས་པའོ། །འོ་ན། དུ་བ་ཆོས་ཅན། མེ་དང་མི་འགལ་བར་
ཐལ༑ མེ་དང་འབྲེལ་བའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དུ་ལྡན་ལ་ལ་མེ་ཡོད་པར་སྒྲུབ་
པའི་འབྲས་རྟགས་ཡང་དག་ཡིན་པའི་ཕྱིར། རྩ་བར་འདོད་མི་ནུས་ཏེ། མེ་དང་འགལ་བ་ཡིན་པའི་
ཕྱིར༑ དེར་ཐལ། ཙན་དན་གྱི་དུ་བ་མེ་མ་ཡིན་པར་སྒྲུབ་པའི་འགལ་དམིགས་ཀྱི་རྟགས་ཡིན་པའི་ཕྱིར།
རང་ལུགས་ནི། ཁྱོད་མི་རྟག་པ་དང་ཐ་དད་ཁྱོད་མི་རྟག་པའི་འབྲས་བུ་དང་། མི་རྟག་པ་དང་
བདག་ཉིད་གཅིག་གང་རུང་ཡང་ཡིན། མི་རྟག་པ་མེད་ན་ཁྱོད་མེད་དགོས་པའི་གཞི་མཐུན་དེ། ཁྱོད་མི་
རྟག་པ་དང་འབྲེལ་བ་ཡིན་པའི་མཚན་ཉིད། དབྱེ་ན་དེ་དང་དེ་བྱུང་འ པ་དང་དེ་དང་བདག་གཅིག་འབྲེལ་
གཉིས་ཡོད། དང་པོ་ནི། ཁྱོད་དེ་དང་རྫས་ཐ་དད་པའི་སྒོ་ནས་ཁྱོད་དེའི་འབྲས་བུ་ཡང་ཡིན། དེ་མེད་ན་

ལེའུ་དང་པོའོ་མཐའ་དཔྱོད། ༢ 367 དགག་རྟགས་ཀྱི་འགྲེལ་བ་ངེས་བྱེད།
ཁྱོད་མེད་པས་ཁྱབ་པ་ཡང་ཡིན་པའི་གཞི་མཐུན་དུ་དམིགས་པ་དེ། ཁྱོད་དེ་དང་དེ་བྱུང་འབྲེལ་ཡིན་པའི་
མཚན་ཉིད། ཁྱོད་དེ་དང་བདག་ཉིད་གཅིག་པའི་སྒོ་ནས་ཐ་དད་དེ་མེད་ན་ཁྱོད་མེད་དགོས་པའི་གཞི་
མཐུན་པ་དེ། ཁྱོད་དེ་དང་བདག་གཅིག་འབྲེལ་གྱི་མཚན་ཉིད
དགག་རྟགས་ཀྱི་འབྲེལ་བ་ངེས་བྱེད་བཤད་པ།
གཉིས་པ་དགག་རྟགས་ཀྱི་འབྲེལ་བ་ངེས་བྱེད་ཀྱི་ཚད་མ་འཆད་པ་ལ། མདོར་བསྟན་དང་རྒྱས་
བཤད་གཉིས། དང་པོ་འཆད་པར། གང་ཕྱིར་དངོས་ཀུན་རང་བཞིན་གྱིས། །ཞེས་སོགས་ཚིགས་བཅད་
གསུམ་བྱུང༌། གཉིས་པ་རྒྱས་བཤད་ལ་མངོན་སུམ་གྱིས་ཡུལ་འཛིན་ཚུལ་བཤད་པ་དང༌། སེལ་འཇུག་
དང་སྒྲུབ་འཇུག་གི་རྣམ་གཞག་བཤད་པ་གཉིས། དང་པོ་འཆད་པ་ལ། དོན་གྱི་རང་གི་ངོ་བོ་
གཅིག །བདག་ཉིད་མངོན་སུམ་ཡིན་པ་ལ། །ཞེས་སོགས་ཚིགས་བཅད་གཉིས་བྱུང་། འདི་ལ་མཐའ་
དཔྱད་ན ཁ་ཅིག་ན་རེ། བྱས་མི་རྟག་གི་ཐ་དད་ཐ་དད་མཚན་ཉིད་པ་མ་ཡིན་ཏེ། དེ་རྟོག་པས་བཏགས་
ཙམ་ཡིན་པའི་ཕྱིར་ཟེར་ན། ཤེས་བྱ་ཆོས་ཅན། རྟོག་པས་བཏགས་ཙམ་དེ་བྱས་མི་རྟག་གི་ཐ་དད་མཚན་
ཉིད་པ་མ་ཡིན་བར་སྒྲུབ་པའི་རྟགས་ཡང་དག་མ་ཡིན་པར་ཐལ། རྟོག་པས་བཏགས་ཙམ་དེ་ཐ་དད་
མཚན་ཉིད་པ་མ་ཡིན་པ་འབྲེལ་མེད་པའི་ཕྱིར། གསལ་བ་ཁེགས། རྟགས་མ་གྲུབ་ན། དེར་ཐལ། རྟོག་
པས་བཏགས་ཙམ་དང་ཐ་དད་མཚན་ཉིད་པ་མ་ཡིན་པ་གཉིས་ཐ་དད་མ་ཡིན་པའི་ཕྱིར། མ་གྲུབ་
ན། དངོས་སུ་འགལ་ལོ། །དེ་གཉིས་ཆོས་ཅན། ཐ་དད་མཚན་ཉིད་པ་མ་ཡིན་པར་ཐལ། རྟོག་པས་
བཏགས་ཙམ་ཡིན་པའི་ཕྱིར། འཁོར་གསུམ། རྣམ་བཤད་ལས། དེ་ལ་རྟགས་དེའི་ཁྱབ་པ་ངེས་པའི་ཚད་
མ་དེ་ཉིད་ཀྱིས་ཁྱོད་རང་གིས་གཏན་ཚིགས་དེ་འབྲེལ་མེད་དུ་བསྒྲུབས་ཟིན་པ་ཡིན་ནོ། །ཞེས་སོ། །བྱས་
པ་ལ་ཁོ་ན་རེ། སྒྲའི་བྱས་པའི་རྫས་དང་སྒྲའི་མི་རྟག་པའི་རྫས་ཐ་དད་མ་ཡིན་པར་ཐལ། སྒྲའི་བྱས་མི་

ལེའུ་དང་པོའོ་མཐའ་དཔྱོད། 368
དགག་རྟགས་ཀྱི་འགྲེལ་བ་ངེས་བྱེད
རྟག་གཉིས་རྫས་གཅིག་ཡིན་པའི་ཕྱིར་ན་མ་ཁྱབ། འོ་ན། ཤེས་བྱ་ཆོས་ཅན། སྒྲའི་བྱས་མི་རྟག་གཉིས་
རྫས་ཀྱི་ངོས་ནས་གཞི་མ་གྲུབ་པར་ཐལ། སྒྲའི་བྱས་མི་རྟག་གཉིས་རྫས་ཀྱི་ངོས་ནས་གཅིག་མ་ཡིན་པ་
གང་ཞིག་སྒྲའི་བྱས་མི་རྟག་གཉིས་རྫས་ཀྱི་ངོས་ནས་ཐ་དད་ཀྱང་མ་ཡིན་པའི་ཕྱིར་ན་ཡང་མ་
ཁྱབ༑ རྟགས་དང་པོ་མ་གྲུབ་ན། ཤེས་བྱ་ཆོས་ཅན། སྒྲའི་བྱས་པའི་རྫས་ཀྱི་ངོས་ནས་གྲུབ་པར་རྟོགས་ན་
སྒྲའི་མི་རྟག་པའི་རྫས་ཀྱི་ངོས་ནས་ཀྱང་གྲུབ་པར་རྟོགས་པས་ཁྱབ་པར་ཐལ་ལོ། །སྒྲའི་བྱས་མི་རྟག་
གཉིས་རྫས་ཀྱི་ངོས་ནས་གཅིག་ཡིན་པའི་ཕྱིར། འཁོར་གསུམ། འདོད་ན། སྒྲ་བྱས་པར་ཚད་མས་ངེས་
ནས་སྒྲ་མི་རྟག་པར་ཚད་མས་ངེས་དགོས་པ་མེད་པར་ཐལ་ལོ། །འདོད་པའི་ཕྱིར། འཁོར་
གསུམ། འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་གྲུབ་ནས་བསྒྲུབ་བྱ་རྟོགས་
དགོས་མེད་པར་ཐལ་ལོ། །རྟགས་གཉིས་པ་མ་གྲུབ་ན། སྒྲའི་བྱས་མི་རྟག་གཉིས་རྫས་ཐ་དད་ཡིན་པར་
ཐལ༑ སྒྲའི་བྱས་མི་རྟག་གཉིས་རྫས་ཀྱི་ངོས་ནས་ཐ་དད་ཡིན་པའི་ཕྱིར། རྟགས་ཁས། འདོད་ན། བྱས་
པ་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་མ་ཡིན་པར་ཐལ། བྱས་པ་མི་རྟག་པ་དང་
རྫས་གཅིག་མ་ཡིན་པའི་ཕྱིར། དེ་སྐད་དུ་དར་ཊི ཀ་ལེགས་བཤད་སྙིང་པོ་ལས། སྒྲའི་བྱས་མི་རྟག་རྫས་
གཅིག་ཡིན་ལ་སྒྲའི་བྱས་པའི་རྫས་དང་མི་རྟག་པའི་རྫས་ཐ་དད་ཡིན་ནོ། །སྒྲའི་བྱས་མི་རྟག་རྫས་ཀྱི་ངོས་
ནས་གཅིག་གམ་ཐ་དད་གང་ཡིན་ཞེ་ན། གཅིག་དང་ཐ་དད་གང་ཡང་མ་ཡིན་ཏེ། ཞེས་གསུངས་པའི་
ཕྱིར༑ ཁོ་རང་ལ། འོ་ན། སྒྲའི་བྱས་མི་རྟག་གཉིས་རྗ་ས་ཀྱི་ངོས་ནས་མ་གྲུབ་པར་ཐལ། སྒྲའི་བྱས་མི་
རྟག་གཉིས་སྒྲ་འཛིན་མངོན་སུམ་གྱི་གཟུང་ངོར་ཡོད་པ་གང་ཞིག སྒྲའི་བྱས་མི་རྟག་གཉིས་སྒྲ་འཛིན་
མངོན་སུམ་གྱི་གཟུང་ངོར་གཅིག་དང་ཐ་དད་གང་དུ་ཡང་མ་གྲུབ་པའི་ཕྱིར། ཁྱབ་པ་འགྲིག རྟགས་ངང་
པོ་གྲུབ་སྟེ། སྒྲ་དང་སྒྲའི་བྱས་མི་རྟག་གསུམ་གྲུབ་བདེ་རྫས་གཅིག་ཡིན་པའི་ཕྱིར། མ་ཁྱབ་ན་ཁྱབ་པར་
ཐལ༑ སྒྲ་མངོན་སུམ་དུ་རྟོགས་པའི་བློ་ཡིན་ན་རང་ལ་སྒྲ་དང་གྲུབ་བདེ་རྫས་གཅིག་ཐམས་ཅད་སྣང་
དགོས་པའི་ཕྱིར། འདི་ཉིད་ལས། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ། །མ་

369ལེའུ་དང་པོའོ་མཐའ་དཔྱོད། དགག་རྟགས་ཀྱི་འགྲེལ་བ་ངེས་བྱེད
མཐོང་ཆ་གཞན་ཅི་ཞིག་ཡོད། །ཅེས་གསུངས་པའི་ཕྱིར། ཁྱབ་སྟེ། ངོ་བོ་གཅིག་ཅེས་དང༌། བདག་ཉིད་
མངོན་སུམ་ཞེས་དང༌། མ་མཐོང་ཆ་གཞན་ཞེས་པ་གསུམ་གྱི་དོན་ཡོད་པའི་ཕྱིར། བླུན་པོ་ཁ་
ཅིག འདིས་དེ་ལྟར་རྟོགས་པས་ཁྱབ་པར་བསྟན་པར་འདོད་པ་ནི་མཐོང་མྱོང་གང་རུང་ལ་གྲུབ་པས་ཁྱབ་
ན་ཟླ་གཅིག་ཟླ་གཉིས་སུ་མཐོང་བ་མི་སྲིད་པར་འགྱུར་རོ། །རྩ་རྟགས་གཉིས་པ་དེར་ཐལ། སྒྲའི་བྱས་མི་
རྟག་གཉིས་སྒྲ་འཛིན་མངོན་སུམ་གྱི་གཟུང་ངོར་ཐ་དད་མ་ཡིན་པ་གང་ཞིག སྒྲའི་བྱས་མི་རྟག་གཉིས་སྒྲ་
འཛིན་མངོན་སུམ་གཟུང་ངོར་གཅིག་མ་ཡིན་པའི་ཕྱིར། དང་པོ་མ་གྲུབ་ན། སྒྲའི་བྱས་མི་རྟག་གཉིས་ཐ་
དད་པ་ཆོས་ཅན། རྟོག་པས་སྒྲོ་བཏགས་མ་ཡིན་པར་ཐལ། དངོས་དབང་གིས་གྲུབ་པའི་ཕྱིར། དེར་
ཐལ༑ བློ་མ་འཁྲུལ་བའི་ངོར་གྲུབ་པའི་ཕྱིར། འཁོར་གསུམ དེར་ཐལ། རྟོག་བྲལ་མ་འཁྲུལ་བའི་བློ་
ངོར་གྲུབ་པའི་ཕྱིར། དེར་ཐལ། སྒྲ་འཛིན་མངོན་སུམ་གྱི་གཟུང་ངོར་གྲུབ་པའི་ཕྱིར རྟགས་
ཁས༑ འཁོར་གསུམ། གཉིས་པ་མ་གྲུབ་ན། སྒྲའི་བྱས་མི་རྟག་གཉིས་ཆོས་ཅན། གཅིག་ཡིན་པར་
ཐལ༑ བློ་མ་འཁྲུལ་བའི་གཟུང་ངོར་གཅིག་ཡིན་པའི་ཕྱིར། དེར་ཐལ། རྟོག་བྲལ་མ་འཁྲུལ་པའི་བློའི་
གཟུང་ངོར་གཅིག་ཡིན་པའི་ཕྱིར། དེར་ཐལ རྟོག་བྲལ་མ་འཁྲུལ་བའི་མངོན་སུམ་གྱི་གཟུང་ངོར་གཅིག་
ཡིན་པའི་ཕྱིར། དེར་ཐལ། རྟོག་བྲལ་མ་འཁྲུལ་བའི་སྒྲ་འཛིན་མངོན་སུམ་གྱི་གཟུང་ངོར་གཅིག་ཡིན་པའི་
ཕྱིར༑ རྟགས་ཁས འཁོར་གསུམ། དར་ཊི ཀ་ལེགས་བཤད་སྙིང་པོ་ལས། བློ་མ་འཁྲུལ་བའི་གཟུང་
ངོར་ཐ་དད་ཡིན་ན་རྫས་ཐ་དད་ཡིན་དགོས་ལ། དེའི་ངོར་གཅིག་ཡིན་ན་ཡང་གཅིག་ཡིན་དགོས་པས་
སོ༑ ༑ཞེས་གསུངས་པའི་ཕྱིར། དེ་ལ་ཁོ་ན་རེ། ཤེས་བྱ་ཆོས་ཅན། སྒྲ་བྱས་མི་རྟག་གསུམ་ཐ་དད་མེད་
པར་ཐལ། སྒྲ་འཛིན་མངོན་སུམ་གྱི་གཟུང་ངོར་སྒྲ་བྱས་མི་རྟག་གསུམ་ཐ་དད་མེད་པར་སྣང་བའི་
ཕྱིར༑ དེར་ཐལ། སྒྲ་འཛིན་མངོན་སུམ་གྱི་གཟུང་ངོར་སྒྲ་བྱས་མི་རྟག་པ་གསུམ་ཐ་དད་དུ་མི་སྣང་བའི་
ཕྱིར་ན་ཤིན་ཏུ་མ་ཁྱབ། ཁྱབ་པར་ཐལ། དེའི་གཟུང་ངོར་དེ་གསུམ་སྣང་བའི་ཕྱིར་ན་ཡང་མ་ཁྱབ་སྟེ། སྒྲ་
འཛིན་མངོན་སུམ་གྱི་གཟུང་ངོར་དེ་གསུམ་སྣང་ཡང་དེ་གསུམ་ཐ་དད་དུའང་མི་སྣང་ཐ་དད་མེད་པར་ཡང་

370ལེའུ་དང་པོའོ་མཐའ་དཔྱོད། དགག་རྟགས་ཀྱི་འགྲེལ་བ་ངེས་བྱེད།
མི་སྣང་བའི་ཕྱིར་ཏེ། དེ་གསུམ་ཐ་དད་དང་ཐ་དད་མེད་པ་རྟོག་པའི་སྒྲོ་བཏགས་ཡིན་པའི་ཕྱིར། དར་ཊི ཀ་
ལེགས་བཤད་སྙིང་པོ་ལས། བློ་མ་འཁྲུལ་བའི་གཟུང་ངོར་དེ་གསུམ་སྣང་བའི་ཚེ། དེ་གསུམ་ཆ་ཐ་དང་
དུའང་མི་སྣང་ལ་ཆ་ཐ་དད་མེད་པར་ཡང་མི་སྣང་བས། ཞེས་གསུངས་པའི་ཕྱིར
འཕྲོས་དོན་རྒྱས་བཤད་ལ། སྒྲུབ་པའི་སྒྲ་རྟོག་སེལ་བའི་ཡུལ་ཅན་དུ་རྒྱས་པར་སྒྲུབ་པ་
དང་༑ དགག་པའི་སྒྲ་རྟོག་རྣམ་གཅོད་ཡུལ་ཅན་དུ་འབད་མེད་གྲུབ་པར་བསྟན་པ་གཉིས། དང་པོ་
ལ༑ སྒྲ་རྟོག་སྒྲུབ་འཇུག་བཀག་ནས་སེལ་འཇུག་རྒྱས་པར་བཤད་པ་དང་། ཕྱོགས་གླང་གིས་སྤྱི་གསལ་
རྫས་གཞན་ལ་བཀོད་པའི་ཉེས་པ་སེལ་བ་ལ་མཚུངས་པ་སྤངས་པ་དང་། སྤྱི་འཛིན་རྟོག་པའི་འཇུག་ཚུལ་
དང་སྣང་ཡུལ་གཞན་སེལ་བའི་སྤྱི་རྒྱས་པར་བཤད་པ་དང་། སྒྲ་དོན་དངོས་པོ་བཀག་ནས་གཞན་སེལ་སྒྲ་
དོན་ལ་བརྡ་སྦྱོར་ཚུལ་རྒྱས་པར་བཤད། སྒྲ་རྟོག་དེ་མ་ཡིན་རྣམ་པར་བཅད་པའི་སྒོ་ནས་ཡུལ་ལ་འཇུག་པ་
ལ་རྩོད་པ་རྒྱས་པར་སྤངས། ཕྱོགས་གླང་གིས་སེལ་བ་སྨྲ་བར་ཐ་སྙད་ཐམས་ཅད་འཐད་ཅིང་སྤྱི་རྟགང་
དངོས་པ་ལ་མི་འཐད་པར་བཤད་པ། རྟོག་པའི་སྣང་ཡུལ་དང་སྒྲ་དོན་དུ་གྱུར་པའི་སྤྱི་དངོས་པོ་བ་རྒྱས་
པར་དགག་པ་དང་བདུན་ལས། དང་པོ་ནི། དོན་གྱི་རང་གི་ངོ་བོ་གཅིག །སོགས་བཤང་མ་ཐག་
ནས༑ ཁྱད་པར་ཆ་ཤས་རྣམ་སྤངས་པའི། །མངོན་སུམ་གྱིས་ནི་བཟུང་བ་ལའང༌། །ཁྱད་པར་གང་ལ་
རྟོགས་པ་ཡི། །རྐྱེན་ཡོད་དེ་ནི་རྟོགས་པར་འགྱུར། །ཞེས་པའི་བར་བྱུང༌། གཉིས་པ་ཕྱོགས་གླང་གིས་
བཀོད་པའི་ཉེས་སྤོང་འཆད་པར། དེ་ལའང་གཞན་ལས་ལྡོག་པ་དང་། ནས། བྱ་བ་འདི་ལ་རྒྱུ་ཅི་
ཡོད༑ ༑ཅེས་བྱུང་། གསུམ་པ་སྤྱི་འཛིན་རྟོག་པའི་འཇུག་ཚུལ་སྣང་ཚུལ་སེལ་བ་སྤྱིའི་རྒྱས་བཤད་འཆང་
པར༑ ཐ་དད་དངོས་རྣམས་ལ་བརྟེན་ནས། །ནས། སྒྲ་ཡོད་མ་ཡིན་རྟོག་པ་ཡང༌། །སྤྱི་ཉིད་དུ་ནི་འཇུག་
ཕྱིར་རོ། །ཞེས་བྱུང༌། བཞི་པ་སྒྲ་དོན་དངོས་པོ་ཡིན་པ་བཀག་ནས་བརྡ་སྦྱོར་རྒྱས་བཤད་འཆད་
པར༑ སྒྲ་རྣམས་ཀྱི་ནི་བརྡར་བཏགས་སྟོན། །ཞེས་པ་ནས། དེ་བྱེད་བརྟེན་པའི་ངོ་བོའི་ཕྱིར། །ཞེས་
བྱུང་༑ ལྔ་པ་སྒྲ་རྟོག་དེ་མ་ཡིན་རྣམ་པར་བཅད་པའི་སྒོ་ནས་འཇུག་ཚུལ་ལ། རྩོད་པ་རྒྱས་པར་སྤངས་པ་

371ལེའུ་དང་པོའོ་མཐའ་དཔྱོད། དགག་རྟགས་ཀྱི་འགྲེལ་བ་ངེས་བྱེད
འཆད་པ་ལ། ཤིང་མ་ཡིན་ལས་ལྡོག་པ་ཡི། །ཞེས་པ་ནས། འབྲས་བུ་དུ་མ་གཅིག་བརྟེན་
འགྱུར། །ཞེས་བྱུང༌དྲུག་པ་སློབ་དཔོན་ཕྱོགས་གླང་གིས་བཤད་པའི་སེལ་བ་སྨྲ་བ་ལ་ཐ་སྙད་ཐམས་
ཅད་འཐད་ཅིང་སྤྱི་རྟག་དངོས་པ་ལ་མི་འཐད་ཚུལ་འཆད་པར། རྣམ་གཅོད་གཅིག་གཅིག་སྟོན་པ་ན།
ཞེས་པ་ནས། བརྡ་ལས་བྱུང་བ་བསྙད་པར་བྱ། །ཞེས་བྱུང་། བདུན་པ་རྟོག་པའི་སྣང་ཡུལ་དང་སྒྲ་དོན་དུ་
གྱུར་པའི་སྤྱི་དངོས་པོ་བ་ཡོད་པ་རྒྱས་པར་བཀག་པ་ལ། སྤྱིར་བཀག་པ་དང་སོ་སོར་བཀག་པ་
གཉིས། དང་པོ་ནི། གལ་ཏེ་གཅིག་གནས་པ་ཡི་ཕྱིར། །ཞེས་པ་ནས། བ་གླང་ཉིད་སོགས་དེ་ལྡན་
ཐོབ༑ །ཅེས་བྱུང་། གཉིས་པ་བྱེ་བྲག་པ་དང་གྲངས་ཅན་སོ་སོར་བཀག་པ་ལ་མདོར་བསྟན་དང་རྒྱས་
བཤད་གཉིས། དང་པོ་འཆད་པར། གང་དག་རིགས་ནི་གསལ་བ་ལས། །ཞེས་པ་ནས། གཞན་ཉིང་
ནའང་བརྟེན་མིན་ཕྱིར། །ཞེས་བྱུང༌། རྒྱས་བཤད་ལ་བྱེ་བྲག་པའི་ལུགས་དགག་པ་དང༌། གྲངས་ཅན་
པའི་ལུགས་དགག་པ་གཉིས། དང་པོ་འཆད་པར། མི་འགྲོ་དེ་ནི་ཡོད་པའང་མིན། ནས། སྒྲ་ཡང་ཤེས་
པའི་རྒྱུ་ཡིན་ནོ། །ཞེས་བྱུང་། གཉིས་པ་གྲངས་ཅན་གྱི་འདོད་པ་རྒྱས་པར་འགོད་པ་ལ། འདོད་པ་བརྗོད་
པ་དང་། དེ་དགག་པ་གཉིས། དང་པོ་ནི། གལ་ཏེ་ལྡོག་པ་སྤངས་པ་ཡིས། །སོགས་ཚིགས་བཅད་
གཅིག་བྱུང༌། གཉིས་པ་དེ་དགག་པ་ལ། རྒྱུ་དུ་མའང་སྤྱི་གཙོ་བོའི་ངང་དུ་རང་བཞིན་ཐ་དད་མེད་པའི་
མཚན་གྱིས་འབྲས་བུ་གཅིག་བྱེད་པར་འདོད་པ་དེ་ཉིད་དགག་པ་ལ། བདག་ཉིད་གཅིག་ལའང་དེ་ཡོང་
ཕྱིར༑ ༑ལྷན་ཅིག་བྱེད་པ་དོན་མེད་འགྱུར། ནས། ལྡོག་པ་ངོ་བོ་ཉིད་མེད་ཕྱིར། །གནས་དང་མི་གནས་
རྟོག་པ་མིན། །སྤྱི་ཡི་བློ་ཡང་བསླད་པ་ཡིན། །དེ་ཕྱིར་སུན་དབྱུང་བ་ཡང་མེད། །ཅེས་བྱུང་
འདིའི་མཐའ་དཔྱད་པ་ལ་དགག་པའི་དང་། གཞན་སེལ་གྱི་མཐའ་དཔྱད་པ་གཉིས། དང་པོ་ལ་
དགག་བཞག་སྤངས་གསུམ་ལས། དང་པོ་ལ། སྔོན་གྱི་རྟོག་གེ་བ་ཆ་གཙང་དན་གསུམ་སོགས། ཆེན་པོ་
འགའ་ཞིག་ན་རེ། བློས་རྣམ་བཅད་དུ་རྟོགས་པར་བྱ་བ་དེ་དགག་པའི་མཚན་ཉིད་ཡིན་ལ་གཞན་སེལ་
དང་དགག་པ་དོན་གཅིག་པར་བྱས། མ་ཡིན་དགག་དགག་པ་ཡིན་ན། བྱས་པ་སྒྲ་མི་རྟག་པར་སྒྲུབ་པའི་

ལེའུ་དང་པོའོ་མཐའ་དཔྱོད། 372
དགག་རྟགས་ཀྱི་འགྲེལ་བ་ངེས་བྱེད།
དགག་རྟགས་སུ་འགྱུར་བས་སློབ་དཔོན་གྱིས་གཉིས་སྒྲུབ་རྟགས་སུ་བཤད་པ་དང་འགལ་བས་ཞི་འཚོས་
སེལ་བ་གཉིས་སུ་བཤད་པ་ཡང་མི་འཐད་ཟེར། འོ་ན། མི་རྟག་པ་ཆོས་ཅན། དགག་པར་ཐལ། བློས་
རྣམ་བཅད་དུ་རྟོགས་པར་བྱ་བ་ཡིན་པའི་ཕྱིར། མ་ཁྱབ་ན་མཚན་ཉིད་བུད། རྟགས་དེར་ཐལ། རང་གི་
དགག་བྱ་རྟག་པ་རྣམ་པར་བཅད་ནས་རྟོགས་པར་བྱ་བ་ཡིན་པའི་ཕྱིར། དེར་ཐལ། མི་ཞེས་པས་རྟག་པ་
ཞེས་པ་དངོས་སུ་བཀག་ནས་རྟོག་པར་བྱ་བ་ཡིན་པའི་ཕྱིར། རྟགས་གྲུབ་སྟེ། མི་རྟག་པའི་སྐང་དོད་ཨ་
ནི་ཏྱཾ་ཞེས་པའི་ཨ་དགག་ཚིག་དེས་ནི་ཏྱཾ་ཞེས་པའི་རྟག་པ་དངོས་སུ་བཅད་ནས་དེ་མ་ཡིན་པའི་དངོས་པོ་
སྐབས་སྟོབས་ཀྱིས་འཕེན་པའི་ཕྱིར། དེར་ཐལ། དེ་འདྲའི་དགག་ཚིག་་ཨ་དེ་ཡོད་པ་འགོག་པ་སོགས་
དོན་བདུན་ལ་འཇུག་པས་སྐབས་འདིར་འགལ་ཟླ་གཞན་ལ་བྱེད་དགོས་པའི་ཕྱིར། ལེགས་བཤད་སྙིང་པོ་
ལས༑ དེ་ལྟར་དགག་བྱ་དངོས་སུ་བཅད་ནས་རྟོགས་པར་བྱ་བའི་དོན་དེ་ལ་གཉིས་ལས་ཞེས་དང༌། དེ་
བཞིན་དུ། ཀུན་མཁྱེན་ཆེན་པོ་དབྱིག་གཉེན་གྱིས། ཡོད་པ་དག་ནི་འགོག་པ་དང་། ། གཞན་པ་ཉིད་དང་
འདྲ་བ་དང༌། །སྨད་དང་ཉུང་དང་བྲལ་དོན་དང༌། ། གཉེན་པོ་དག་ལ་འདི་ཡོད་དོ། །ཞེས་དང་། ལྡོག་པ་
བསྡུས་པ་ལས་ཀྱང༌། ཇི་ལྟར་གོ་བར་བྱེད་པ་ནི། །དོན་གྱིས་གོ་བ་ལ་སོགས་པའི། །དགག་པ་རྣམ་པ་ལྔ་
ཡིན་ཏེ། །སྒྲ་དང་སྐབས་ཀྱིས་བཞག་པ་ཡིན། །ཞེས་དང༌རང་འགྲེལ་ལས་ཀྱང་། སྟོང་པ་དང་མི་
རྟག་པ་ཞེས་བྱ་བ་ལ་སོགས་པའི་སྒྲ་དག་ནི། བློས་བཏགས་པ་ཇི་ལྟ་བ་བཞིན་དུ་སྦྱར་བའི་རྣམ་པ་སྒྲོ་
བཏགས་པ་དེ་རྣམ་པར་བཅད་ནས་ཐ་སྙད་བྱེད་དེ་ཞེས་གསུངས་པའི་ཕྱིར། ཁྱབ་སྟེ། རང་འགྲེལ་གྱི་མི་
རྟག་པ་ལ་སོགས་པའི་སྒྲ་དག་ནི་ཞེས་དང༌དེ་རྣམ་པར་བཅད་ནས་ཐ་སྙད་བྱེད་དེ་ཞེས་གསུངས་པའི་
དོན་ཞིག་ཡོད་པའི་ཕྱིར་དང༌། ཤཱཀྱས་འགྲེལ་བཤད་ལས་ཀྱང་། དེ་རྟག་ཏུ་སྒྲུབ་པར་བྱེད་པ་དེ་བས་ན་
དེའི་འབྲས་བུ་དེ་རྣམ་པར་བཅད་ཅིང་སྟེ་རྣམ་པར་བཟློག་ཅིང་མི་རྟག་པའི་སྒྲར་འགྱུར་རོ་ཞེས་གསུངས་
པའི་ཕྱིར། དེ་ལ་ཁོ་ནཾ་རེ། འོ་ན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་དགག་རྟགས་ཡང་
དག་ཡིན་པར་ཐལ། ཁྱོད་དེ་སྒྲུབ་ལ་དགག་པ་གཅིག་དངོས་སུ་སྒྲུབ་ཆོས་བྱས་པའི་རྟགས་ཡང་དག་ཡིན་

ལེའུ་དང་བོའོ་མཐའ་དཔྱོད། 373
དགག་རྟགས་ཀྱི་འགྲེལ་བ་ངེས་བྱེད
བའི་ཕྱིར་ན་ཤིན་ཏུ་མ་ཁྱབ་སྟེ། དེ་སྒྲུབ་ཀྱི་དགག་རྟགས་ཡང་དག་ཏུ་འགྱུར་བ་ལ་དེ་སྒྲུབ་ཀྱི་ཆོས་ལ་རང་
གི་དགག་བྱ་འགོག་པ་ཤས་ཆེ་བ་ཞིག་དགོས་ཀྱི་དངོས་པོ་སྒྲུབ་པ་གཙོ་ཆེ་བའི་དགག་པ་གཟུང་ཡང་སྒྲུབ་
རྟགས་སུ་འགྱུར་བའི་ཕྱིར། དེར་ཐལ། ཤེས་རབ་སྒྲོན་མེ་ལས དགག་པ་གཙོ་ཆེ་བའི་ཕྱིར་དང་ཞེས་
པའི་འགྲེལ་བཤད་ལས། མེད་པར་དགག་པ་ནི་དགག་པ་གཙོ་ཆེ་བའི་ཕྱིར་འདིར་གཟུང་གི མ་ཡིན་པར་
དགག་པ་ནི་སྒྲུབ་པ་གཙོ་ཆེ་བའི་ཕྱིར་འདིར་མི་གཟུང་ངོ་ཞེས་བྱ་བར་སྦྱར་རོ། །ཞེས་གསུངས་པའི་
ཕྱིར༑ ཁོ་རང་ལ་འོ་ན། ཆོས་ཉིད་ཆོས་ཅན། ཁྱོད་ཅེས་བརྗོད་པའི་སྒྲ་དགག་སྒྲ་ཡིན་པར་ཐལ། ཁྱོད་
ཅེས་བརྗོད་པའི་སྒྲས་དགག་པ་ཞིག་དངོས་སུ་བརྗོད་པའི་ཕྱིར། ཁྱབ་པ་འགྲིག་ཅིང་ཁས་བླངས རྟགས་
གྲུབ་སྟེ། ཁྱོད་མེད་དགག་ཡིན་པའི་ཕྱིར། རྩ་བར་འདོད་ན། མ་ཡིན་པར་ཐལ། ངོ་བོ་དང་ཁྱད་པར་
གཉིས་ལས་ངོ་བོ་བརྗོད་པའི་སྒྲ་ཡིན་པའི་ཕྱིར། དེར་ཐལ། ཆོས་དེའོ་ཞེས་འཛིན་པའི་ཆེད་དུ་ཉིད་སྒྲ་
སྦྱར་བའི་ཕྱིར། སྒྲ་མདོ་དག་ལས། དངོས་པོ་ལ་ཏཱ་ཏཱ་དག་གོ་ཞེས་གསུངས་པའི་ཕྱིར། དེས་ན་རྗེ་བླ་
མས་ལེགས་བཤད་སྙིང་པོ་ལས། གཉིས་པ་ནི། ཆོས་ཉིད་ལྟ་བུ་སྟེ། འདི་ལ་ཚིག་གིས་ཟིན་པར་དགག་
བྱ་བཅད་པ་མེད་ཀྱང་ཞེས་གསུངས་པའི་ཕྱིར། གཞན་ཡང༌། མ་ཡིན་དགག་དགག་པ་ཡིན་པར་
ཐལ༑ དགག་པ་ལ་མེད་དགག་དང་མ་ཡིན་དགག་གཉིས་འབྱེད་པར་འཕགས་ཡུལ་གྱི་ཤིང་རྟ་ཆེན་པོ་
རྣམས་མཐུན་པའི་ཕྱིར། སློབ་དཔོན་ལེགས་ལྡན་གྱིས། འདིར་མ་ཡིན་ཞེས་བྱ་བའི་དགག་པ་འདི་
ནི༑ མེད་པར་དགག་པའི་དོན་དུ་གཟུང་གི མ་ཡིན་པར་དགག་པའི་དོན་དུ་ནི་མི་བཟུང་ངོ་། །ཞེས་
སོགས་དང༌། ཞི་འཚོས་ཚད་ཆེན་ལས་ཀྱང༌། འདིར་ནི་སེལ་བ་རྣམ་གཉིས་ཏེ། །མ་ཡིན་དགག་དང་
མེད་པའོ། །ཞེས་དང༌། ཀ་མ་ལ་ཤཱི་ལས་དེའི་འགྲེལ་པར། མ་ཡིན་དགག་དང་མེད་པའོ་ཞེས་བྱ་བ་ནི་
མ་ཡིན་པར་དགག་པ་དང་མེད་པར་ཏེ། མ་ཡིན་པར་དགག་པའི་མཚན་ཉིད་དང་མེད་པར་དགག་པའི་
མཚན་ཉིད་ཅེས་བྱ་བའི་ཐ་ཚིག་གོ་ཞེས་དང༌། ཀུན་མཁྱེན་དབྱིག་གཉེན་གྱིས་འདི་ཡང་དོན་བདུན་ལ་
མཐོང་སྟེ་ཞེས་དགག་པ་བདུན་བཤད་པ་དང་། དེ་བཞིན་དུ་བློ་གྲོས་བརྟན་པས་ཀྱང་བཤད་པའི་ཕྱིར་

ལེའུ་དང་པོའོ་མཐའ་དཔྱོད། ལ་374 དགག་རྟགས་ཀྱི་འགྲེལ་བ་ངེས་བྱེད
དང་༑ སློབ་དཔོན་ན་ཝི་དྷརྨས་ཀྱང་། དེ་ལ་དགག་པའི་རྣམ་གྲངས་ཇི་སྙེད་པ་ཡང་མེད་པར་དགག་པ་
དང་མ་ཡིན་པར་དགག་པའི་བར་དུ་བསྡུས་པ་ནི་ཞེས་གསུངས་པའི་ཕྱིར། གཞན་ཡང་། དགག་པ་ལ་
དབྱེ་ན་རྣམ་གྲངས་བཅོ་ལྔ་དང༌། བསྡུས་ན་བརྒྱད་དང་བདུན་དང་། དྲུག་དང་ལྔ་དང་བཞི་དང་གསུམ་
དང་མེད་དགག་དང་མ་ཡིན་དགག་གཉིས་སུ་འདུ་བ་མ་ཡིན་པར་ཐལ། མ་ཡིན་དགག་དགག་པ་མ་ཡིན་
པའི་ཕྱིར། འཁོར་གསུམ། འདོད་ན། མི་འཐད་པར་ཐལ། དགག་པ་ལ་དབྱེ་ན་བཅོ་ལྔ་ཡོད་པ་གང་
ཞིག བསྡུས་ན་བརྒྱད་བདུན་དྲུག་ལྔ་བཞི་གསུམ་དང་མ་ཡིན་དགག་དང་མེད་དགག་གཉིས་སུ་འདུ་བའི་
བར་གྱི་རྟགས་ཟུར་བརྒྱད་པོ་རེ་རེ་ནས་གྲུབ་པའི་ཕྱིར། འཁོར་གསུམ རྟགས་དང་པོ་གྲུབ་སྟེ ལྡོག་པ་
བསྡུས་པ་ལས། མེད་དང་གཞན་དང་འདྲ་བ་དང༌། །དམན་དང་ཞུམ་དང་ཞན་པ་དང༌། །ཕྲ་དང་ཉུང་དང་
མྱུར་བ་དང༌། །ཆུང་དང་ལྷག་མ་མེད་པ་དང་། །འགའ་ལས་མཐའ་དག་མ་ཡིན་དང༌། མི་མཐུན་གཉེན་
ཕོ་བྲལ་བ་ཡི། །རྣམ་གྲངས་བཅོ་ལྔར་བཤད་པ་ཡིན། །ཞེས་གསུངས་པའི་ཕྱིར། ཁྱབ་སྟེ། བཤད་ཅེས་
བ་པཱ་ཎི་བ་དང༌། ཙནྡྲ་གོ་མི་སོགས་བརྡ་སྤྲོད་མཁན་པོ་ཉི་ཟླ་ལྟ་བུ་དུ་མས་རྒྱ་ཆེར་བཤད་པ་དེ་བཀོད་པ་
ཡིན་པས་དེ་ལྟར་ཁས་ལེན་དགོས་པའི་ཕྱིར། དེར་ཐལ། རང་གི་བཤད་པའི་ཁུངས་འགོད་པ་ན་དེ་ཉིད་
ལས༑ སྒྲ་དང་བསྟན་བཅོས་མཁས་པའི་མཐར་གྱུར་པ། །པཱ་ཎི་ནི་དང་པ་བྱ་ཙནྡྲ་དང༌། །རཏྣ་མ་ཏི་གང་
བ་ཟླ་བ་དང༌། །ནི་མན་པ་ཀ་ལ་སོགས་མཁན་པོ་ཡིས། །དགག་པའི་བྱེ་བྲག་རྒྱ་ཆེར་བཤད་པ་
ལས། །དམན་པའི་དོན་དུ་ཅུང་ཟད་བསྡུ་པར་འདོད། །ཅེས་གསུངས་པའི་ཕྱིར་དང༌། སྤྱན་རས་གཟིགས་
བརྟུལ་ཞུགས་ཀྱིས་དྲངས་པའི། དགག་པ་དོན་གྱིས་བསྟན་པ་དང༌། །ཞེས་སོགས་ཀྱང་གཞུང་འདི་ནས་
བྱུང་ལ་རྗེ་བཙུན་ཙོང་ཁ་པ་ཆེན་པོའི་གསུང་དང་ཤིན་ཏུ་མཐུན་ཞིང་ལེགས་ལྡན་སོགས་དུ་མ་དང་མཐུན་
པའི་ཕྱིར་རོ། །རྟགས་ཟུར་ཕྱི་མ་བདུན་རེ་རེ་ནས་གྲུབ་སྟེ། དེ་ཉིད་ལས། དེ་ལས་ཅུང་ཟད་བསྡུ་བ་ནི།
བརྒྱད་ནས་གཉིས་ཀྱི་བར་དུ་སྟེ། །ནས། དགག་པའི་རྣམ་གྲངས་ཇི་སྙེད་པ། ། མེད་དང་མ་ཡིན་གཉིས་
སུ་འདུ། །ཞེས་གསུངས་པའི་ཕྱིར། ཡང་ཁ་ཅིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ལ་དགག་པ་

ལེའུ་དང་པོའོ་མཐའ་དཔྱོད། 375
དགག་རྟགས་ཀྱི་འགྲེལ་བ་ངེས་བྱེད།
གཉིས་གང་རུང་བཟུང་ན་དགག་རྟགས་སུ་འདོད་པ་དང་བྱས་པ་སྒྲ་མི་རྟག་པར་སྒྲུབ་པའི་སྒྲུབ་རྟགས་སུ་
འདོད་པ་དང་། ཡང་ལ་ལ་དེ་སྒྲུབ་ཀྱི་འབྲས་རང་གི་རྟགས་གཉིས་གང་རུང་ལ་སྒྲུབ་རྟགས་ཀྱིས་ཁྱབ་
པར་འདོད་ཅིང་སྔར་ལྟར་ཡང་འདོད་ལ། དུ་བ་དུ་ལྡན་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་
པའི་འབྲས་རྟགས་སུ་འདོད་པ་དང་། ཚུལ་གསུམ་མ་ཡིན་པའི་རྟགས་དེ་རི་བོང་རྭས་ཕུག་པ་དེ་རི་བོང་
རྭས་སྦོ་ཕུག་པའི་སྐྱེས་བུ་སྡུག་བསྔལ་བར་སྒྲུབ་པའི་གཏན་ཚིགས་ལྟར་སྣང་དུ་སྒྲུབ་པའི་སྒྲུབ་རྟགས་སུ་
འདོད་ཅིང་སྣ་ཚོགས་སྨྲ་བ་དག་ནི་མཁས་པར་རློམ་ཡང་རྟ་ལ་ཞོན་ནས་རྟ་ངོ་མ་ཤེས་པར་རྟའི་མཚན་ཉིད་
ལ་རྭ་ཅན་ཡང་རུང་བར་རྩོད་པར་ལྟ་བུ་མཁས་པའི་ཁྲེལ་གནས་ཆེན་པོ་ཡིན་པ་དཔྱོད་ལྡན་དག་གིས་ཤེས་
པར་གྱིས། དེ་སྒྲུབ་ཀྱི་དངོས་ཀྱི་སྒྲུབ་ཆོས་ལ་དགག་པ་ཞིག་བཟུང་པའི་རྟགས་ཡིན་ན་དགག་རྟགས་ཡིན་
པས་མ་ཁྱབ་པར་ཐལ། མི་རྟག་པ་དགག་པ་ཡིན་པའི་ཕྱིར། མ་གྲུབ་ན། མི་རྟག་པ་ཆོས་ཅན། ཁྱོད་
དགག་པ་ཡིན་པར་ཐལ། ཁྱོད་འཛིན་རྟོག་པ་ལ་རང་གི་རྣམ་པ་ཤར་བ་ན་རང་གི་དགག་བྱ་དངོས་སུ་
བཅད་ནས་རྟོགས་པར་བྱ་བ་དང༌། ཁྱོད་བརྗོད་པའི་སྒྲས་རང་གི་དགག་བྱ་དངོས་སུ་བཅད་ནས་བརྗོད་
པར་བྱ་བ་གང་རུང་གི་ཕྱིར། ཁྱབ་སྟེ། ལེགས་བཤད་སྙིང་པོ་ལས། དེ་ལ་དགག་པ་ནི་སྒྲས་བརྗོད་པ་ན་
ཚིག་གིས་ཟིན་པར་དགག་བྱ་བཅད་པའམ་དེའི་རྣམ་པ་བློ་ལ་འཆར་བ་ན་དགག་བྱ་བཀག་པའི་རྣམ་པ་ཅན་
དུ་དངོས་སུ་ཤར་ནས་རྟོགས་པར་བྱ་བ་ཞིག་སྟེ་གསུངས་པའི་ཕྱིར། མ་ཁྱབ་མཚམས་ལ་རྟགས་དེར་
ཐལ༑ དང་པོ་གང་ཞིག གཉིས་པ་ཡིན་པའི་ཕྱིར། དང་པོ་གྲུབ་སྟེ། ཁྱོད་འཛིན་རྟོག་པ་ལ་ཁྱོད་ཀྱི་རྣམ་
པ་ཤར་བ་ན་ཁྱོད་ཀྱི་དགག་བྱ་རྟག་ཅིང་བརྟན་པ་དེ་བཅད་ནས་འགྱུར་བའི་རྣམ་པ་ཅན་དུ་སྐྱེ་བའི་
ཕྱིར༑ དེར་ཐལ། ཁྱོད་ཀྱི་རྣམ་པ་བློ་ལ་དངོས་སུ་ཤར་བ་ན་མི་འགྱུར་བ་བཅད་ནས་སྐད་ཅིག་གིས་འགྱུར་
བའི་རྣམ་པར་བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་གིས་རྟོགས་པའི་ཕྱིར། དེར་
ཐལ ༑ དེ་འདྲའི་རྗེས་དཔག་གིས་སྒྲ་མི་རྟག་པར་རྣམ་བཅད་ཡོངས་གཅོད་གཉིས་ཀྱི་སྒོ་ནས་རྟོགས་ཚུལ་
ཡོད་པའི་ཕྱིར། ཁྱོད་མི་རྟག་བ་དང་གཅིག་ཡིན་པའི་ཕྱིར། ཤཱ ཀྱས། དངོས་པོ་སྐད་ཅིག་མ་རེ་རེ་ལ་རྣམ་

ལེའུ་དང་པོའོ་མཐའ་དཔྱོད། : ཨཥྚ 376 དགག་རྟགས་ཀྱི་འགྲེལ་བ་ངེས་བྱེད།
པར་འཇིག་པའི་ཚོགས་པ་ཙམ་ལ་རག་ལས་པ་དག་ལ་ཞེས་གསུངས་པའི་ཕྱིར། རྟགས་གཉིས་པ་གྲུབ་
སྟེ༑ མི་རྟག་པའི་སྐད་དོད་གཙོ་བོ་ཨ་ནི་ཏྱཾ་ཞེས་པ་དང༌། ནི་རི་ཏྱཾ་ཞེས་པ་དང༌། ཨ་ས་ཏ་ཞེས་པ་
གསུམ་ནི་ཨ་དང་ནི་གཉིས་དགག་ཚིག་དང༌། ནི་ཏྱཾ་དང་རི་ཏྱཾ་དང་ས་ཏ་གསུམ་རྟག་པ་ལ་འཇུག་པའི་
ཕྱིར༑ རྟགས་དང་པོ་གྲུབ་སྟེ། དེ་གསུམ་དགག་སྒྲ་དང་དེས་ནི་ཏྱཾ་སོགས་ཀྱི་དོན་གྱི་རྟག་པ་གཅོད་པས་ན་
མི་རྟག་པའི་སྒྲ་རྟག་པ་རྣམ་པར་གཅོད་པ་ཅན་གྱི་དགག་ཚིག་ཡིན་པའི་ཕྱིར། དེར་ཐལ། དེའི་རྒྱུ་མཚན་
གྱིས་མིག་ཤེས་ཀྱི་གཟུང་བྱ་མ་ཡིན་པ་དང་མི་རྟག་པ་བདག་མེད་པ་སྡུག་བསྔལ་བ་མི་གཙང་བ་དགག་བྱ་
རྣམ་བཅད་ཀྱི་འབྲས་བུ་ཅན་གྱི་དགག་པར་འདྲ་བའི་ཕྱིར། དེར་ཐལ། རང་འགྲེལ་ལས། དེ་བཞིན་དུ་
དེའི་འབྲས་བུ་དགག་པས་ཀྱང་སྒྲ་ནི་མིག་ཤེས་ཀྱི་གཟུང་བར་བྱ་བ་མ་ཡིན་པ་དང་མི་རྟག་དང་བདག་མེད་
པ་ཞེས་བྱ་བ་དང་ཞེས་དང་། དེའི་འགྲེལ་བཤད་དུ་ཤཱ ཀྱ་བློས། དེ་ལྟར་རེ་ཞིག་སྒྲུབ་པའི་སྒོ་ནམ་བསྟན་
ནས་དགག་པའི་སྒོ་ནས་བསྟན་པའི་ཕྱིར་དེ་ནས་ཞེས་བྱ་བ་ལ་སོགས་པ་སྨོས་ཏེ་སྔོན་པོ་ལ་སོགས་པ་
མིག་གི་གཟུང་བར་བྱ་བ་དེའི་འབྲས་བུ་མིག་གི་རྣམ་པར་ཤེས་པ་དེ་བཀག་པས་ཞེས་པ་ནས། སྤྱིར་མིག་
གི་གཟུང་བར་བྱ་བ་མ་ཡིན་ནོ་ཞེས་སྒྲས་བརྗོད་དོ། །མི་རྟག་པའི་སྒྲ་ཡང་རྟག་པ་རྣམ་པར་གཅོད་པས་
རྣམ་པར་བཞག་པར་བྱ་བ་ཡིན་པས་ན། དེ་འབྲས་བུ་བཀག་པ་ཁོ་ནས་སོ་ཞེས་གསུངས་པ་འདིས་
གསལ་བར་བཤད་པའི་ཕྱིར་དང༌། རྒྱན་མཁན་པོས་ཀྱང་ཚད་མ་སྒྲུབ་པར་ར་འཇིག་རྟེན་ཕ་རོལ་སྒྲུབ་པའི་
སྐབས་སུ་རྒྱན་ལས། ཙི་ནོ་ཏི་ཏམ་ཞེས་བྱ་བ་ལ། ནོ་ཞེས་བྱ་བ་ནི་དགག་པ་ཡིན་ནོ། །ཨ་དང་མ་དང་ནོ་
དང་ནི་རྣམས་ནི་དགག་པའི་རྗོད་པར་བྱེད་པའི་ཕྱིར་རོ། །དེས་ན་དོན་འདི་ཡིན་ཏེ། ཞེས་གསུངས་པ་
ལྟར་ཀ་ཙན་པཱ་ཎི་དབྱངས་ཅན་རྩ་འགྲེལ་ཀུན་གྱིས་ཨ་སོགས་བཞི་བོ་དགག་སྒྲར་བཤད་པའི་
ཕྱིར༑ གཉིས་པ་གྲུབ་སྟེ། པཎྚི་ཏ་དཔལ་འཛིན་གྱིས་མངོན་བརྗོད་ལས། རྟག་ཏུ་ས་ཏ་ཏ་རྒྱུན་ངུ་སནྟ་ཏ་
སྐབས་མེད་ཨ་བི་ཏྭ་ཏ་དང་། །རྒྱུན་མི་འཆད་དང་ཨ་ནི་ཤཾ་རྟག་པ་དང་། །ན་ཏྱ་ཞེས་སོགས་རྟག་པའི་མིང་
གི་སྐབས་སུའ ང་དཔག་བསམ་འཁྲི་ཤིང་དང་བྱེ་བྲག་རྟོགས་བྱེད་སོགས་ལས་བཤད་པའི་ཕྱིར། དཔལ་

ལེའུ་དང་པོའོ་མཐའ་དཔྱོད། 377 དགག་རྟགས་ཀྱི་འགྲེལ་བ་ངེས་བྱེད
འཛིན་མངོན་བརྗོད་ད་དག་གིས་མིང་དོན་ཀུན་དཀྲུགས་མོད་མ་བཅོས་པར་དེ་ལྟར་བྲིས་སོ།
གཞན་ཡང༌། འདོད་ཆགས་མེད་པའི་དགེ་རྩ་དང་། ཞེ་སྡང་མེད་པའི་དགེ་རྩ་དང་། གཏི་མུག་མེད་པའི་
དགེ་རྩ་དང༌། མ་རིག་པ་རྣམས་དགག་པ་མ་ཡིན་པར་ཐལ། མི་རྟག་པ་དགག་པ་མ་ཡིན་པའི་
ཕྱིར༑ ཁྱབ་སྟེ། དེ་རྣམས་ཀྱི་དགག་སྒྲ་ཡང་ཨ་ཡིན་པས་འདྲ་ལ་ལྡོག་པ་བསྡུས་པའི་དགག་པ་བཅོ་ལྔ་
དང་དབྱིག་གཉེན་གྱིས་བདུན་དུ་བཤད་པའི་ནང་གི་བདུན་པ་ཡིན་པར་ཡང་མཚུངས་པའི་ཕྱིར། དེར་
ཐལ༑ དེ་རྣམས་ཀྱི་དགག་སྒྲ་དེ་བདུན་གྱི་དང་པོ་དགག་བྱ་བཀག་ཙམ་གྱིས་དགག་སྒྲ་ཡང་མ་
ཡིན༑ གཉིས་པ་རང་གི་དགག་བྱ་དེ་དུ་སྟོན་པའི་དགག་སྒྲ་ཡང་མ་ཡིན གསུམ་པ་རང་གི་
དགག་བྱ་དང་འདྲ་བའི་གཞན་དུ་སྟོན་པའི་སྒྲ་ཡང་མ་ཡིན། བཞི་པ་སྨད་པའི་དགག་སྒྲ་ཡང་མ་
ཡིན། ལྔ་བ་ཉུང་བའི་དགག་སྒྲ་ཡང་མ་ཡིན། དྲུག་པ་རང་གི་དགག་བྱ་དང་བྲལ་བར་སྟོན་པའི་སྒྲ་ཡང་
མ་ཡིན། བདུན་པ་རྒྱུ་མཚན་དེས་ན་འགལ་ཟླའི་དོན་ཅན་གྱི་དགག་སྒྲ་ཡིན་པར་ཤིན་ཏུ་རུང་བའི་
ཕྱིར༑ རྟགས་དང་པོ་གྲུབ་སྟེ། འདོད་ཆགས་མེད་ཙམ་ཆགས་མེད་ཀྱི་དགེ་རྩ་མ་ཡིན་པ་བཞིན་དུ་ཞེ་སྡང་
བཀག་ཙམ་སྡང་མེད་ཀྱི་དེ་དང་། གཏི་མུག་བཀག་ཙམ་གཏི་མུག་མེད་པའི་དེ་དང༌། རིག་པ་བཀག་ཙམ་
མ་རིག་པ་དང་། རྟག་པ་བཀག་ཙམ་མི་རྟག་པ་མ་ཡིན་པའི་ཕྱིར དེར་ཐལ། དེ་དག་དངོས་མེད་ཡིན་
པའི་ཕྱིར། ཁྱབ་སྟེ། དང་པོ་དངོས་པོ་མེད་ཙམ་ལ་མེད་དགག་གཅིག་དགོས་པའི་ཕྱིར ལྡོག་པ་
ལས༑ དེ་ལ་མེད་པར་དགག་པ་ནི་མེད་པ་ཙམ་གོ་བར་བྱེད་པ་ཡིན་ཏེ། ཞེས་དང་། དེ་བཞིན་དུ་རྟེན་
འབྲེལ་མདོ་འགྲེལ་ལས། དེ་གཉིས་ཀ་ཡང་དངོས་པོ་མེད་པ་ལ་རིགས་པ་མ་ཡིན་ཏེ། སྐྱེ་བ་མེད་པར་
ཐལ་པའི་ཕྱིར་རོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། འདོད་ཆགས་མ་ཡིན་པ་ཆགས་མེད་
ཀྱི་དགེ་རྩ་མ་ཡིན་པ་ནས། རྟག་པ་མ་ཡིན་པ་མི་རྟག་པར་མི་རུང་བའི་ཕྱིར། མ་གྲུབ་ན། རི་བོང་རྭ་
ཆོས་ཅན། དེ་རྣམས་ཡིན་པར་ཐལ། འདོད་ཆགས་མ་ཡིན་བ་ནས། རྟག་པ་ཡང་མ་ཡིན་པའི་ཕྱིར། དེ་
ལ་དགག་བྱ་ལས་གཞན་དུ་སྟོན་པའི་དགག་པ་ཞིག་དགོས་པའི་ཕྱིར་ཏེ། དབྱིག་གཉེན་གྱིས། རིག་པ་

ལེའུ་དང་པོའོ་མཐའ་དཔྱོད། 378
་དགག་རྟགས་ཀྱི་འགྲེལ་བ་ངེས་བྱེད
ལས་གཞན་པ་གང་ཡིན་པ་དེ་ཡང་མ་རིག་པ་མིན་ཏེ་མིག་ལ་སོགས་པ་ལ་ཡང་ཐལ་བར་འགྱུར་རོ།
ཞེས་དང༌། ལྡོག་པ་ལས། གཞན་པ་ཞེས་བྱ་བ་ནི་གོ་བར་བྱ་བ་དགག་པར་བྱ་བ་ལས་གཞན་ཡིན་
ཏེ༑ ཞེས་གསུངས་པའི་ཕྱིར། ལྷ་དབང་བློས་ཀྱང་ངོ་། །གསུམ་པ་གྲུབ་སྟེ། དེ་དག་མི་འདྲ་བའི་
ཕྱིར༑ ཁྱབ་སྟེ། དེ་ལ་དགག་བྱ་དེ་དང་འདྲ་བ་ཡོད་ཀྱང་དེ་མིན་ནོ་ཞེས་བཀག་པའི་དགག་པ་ཞིག་དགོས་
པའི་ཕྱིར། རྟེན་འབྲེལ་མདོ་འགྲེལ་ལས། རིག་པ་དང་འདྲ་བའི་ཆོས་གཞན་ཡང་མ་རིག་པ་ཡིན་ཏེ། དེ་
མེད་པའི་ཕྱིར། ཞེས་དང་། ལྡོག་པ་ལས། འདྲ་བ་ཞེས་བྱ་བ་ནི་འདྲ་ཞིང་མཚུངས་བ་བཀག་ནས་མི་
འདྲ་བར་སྟོན་པ་སྟེ། ཞེས་གསུངས་པའི་ཕྱིར། བཞི་པ་གྲུབ་སྟེ། དགག་བྱ་དེ་དག་ངན་པ་ལ་དེ་དག་
འཇོག་པ་མ་ཡིན་པའི་ཕྱིར། ཁྱབ་སྟེ། དེ་དེའི་དོན་ཡིན་པའི་ཕྱིར། རྟེན་འབྲེལ་འགྲེལ་པར། སྨད་པའི་
རིག་པ་ཡང་མ་ཡིན་ཏེ དེ་མེད་པའི་ཕྱིར་ཞེས་དང་། ལྡོག་པ་ལས། དམན་པ་ཞེས་བྱ་བ་ནི་ཡོན་ཏན་
བཀག་ནས་དམན་པར་སྟོན་པ་སྟེ། དཔེར་ན། ཡོན་ཏན་ཅན་གྱི་བླ་མ་མེད་པ་ལ་བླ་མ་མེད་པ་ཞེས་པ་ལྟ་
བུའོ༑ ༑ཞེས་གསུངས་པའི་ཕྱིར། མ་ཁྱབ་མཚམས་ལ་རྟགས་གྲུབ་སྟེ། འདོད་ཆགས་ངན་པ་ཆགས་མེད་
མ་ཡིན་པ་ནས། རྟག་པ་ངན་པ་མི་རྟག་པ་མ་ཡིན་པའི་ཕྱིར། ལྔ་པ་གྲུབ་སྟེ། དེ་དག་གི་དགག་བྱ་ཆུང་
བ་ཙམ་ལ་དེ་དག་འཇོག་པ་མ་ཡིན་པའི་ཕྱིར། ཁྱབ་སྟེ། དེ་དེའི་དོན་ཡིན་པའི་ཕྱིར། མ་ཁྱབ་མཚམས་ལ་
རྟགས་གྲུབ་སྟེ། ཆགས་པ་ཆུང་ཙམ་ཆགས་མེད་ཀྱི་དགེ་རྩ་མ་ཡིན་པ་ནས། རིག་པ་ཡེ་ཤེས་ཆུང་ཙམ་
མ་རིག་པ་དང༌། རྟག་པ་ཆུང་ཙམ་མི་རྟག་པ་མ་ཡིན་པའི་ཕྱིར། རྟེན་འབྲེལ་འགྲེལ་པར། རིག་པ་ཆུང་
བ་ཡང་མ་རིག་པ་མ་ཡིན་ཏེ བརྒྱད་པ་ལ་སོགས་པ་རིག་པ་མ་རྫོགས་པའི་རིགས་པ་ཡང་མ་རིག་པ་
ཡིན་པར་གྱུར་ཏ་རེ་ཞེས་དང༌། ལྡོག་པ་ལས། ཆུང་བ་ཞེས་བྱ་བ་ནི་དངོས་པོའི་རང་བཞིན་རྒྱ་ཆེ་བ་
བཀག་ནས་ཆུང་བའི་ངོ་བོ་ཉིད་སྟོན་པ་སྟེ། དཔེར་ན། སྐྱེས་བུ་གཟུགས་ཆུང་བ་དག་ཏུ་ཤེས་པར་བྱ་བ་
ལ་གཟུགས་མེད་ཅེས་བྱ་བས་བརྗོད་པ་ལྟ་བུའོ། །ཞེས་གསུངས་པའི་ཕྱིར། དྲུག་པ་གྲུབ་སྟེ། དེ་དག་
རང་དེ་དག་གི་དགག་བྱ་དང་བྲལ་བ་ལ་དེ་དག་སོ་སོར་མི་རུང་བའི་ཕྱིར། དེར་ཐལ། ཆགས་པ་མེད་

ལེའུ་དང་བོའོ་མཐའ་དཔྱོད། 379
དགག་རྟགས་ཀྱི་འགྲེལ་བ་ངེས་བྱེད
པའི་མིག་ཤེས་ཆགས་མེད་ཀྱི་དགེ་རྩ་མ་ཡིན་པ་ནས། རིག་པ་ཡེ་ཤེས་མ་སྐྱེས་པའི་སོ་སྐྱེའི་མིག་ཤེས་
མ་རིག་པ་མ་ཡིན་ཞིང་། རྟག་པ་མེད་པའི་རི་བོང་རྭ་མི་རྟག་པ་མ་ཡིན་པའི་ཕྱིར། རྟེན་འབྲེལ་འགྲེལ་
པར༑ བྲལ་བའི་དོན་ལ་ནི་དགེ་སློང་མེད་པའི་གནས་དང་ཆུ་མེད་པའི་དགོན་པ་ཞེས་བྱ་བ་ལྟ་བུའོ།
ཞེས་དང༌། རིག་པ་དང་བྲལ་བ་གང་ཡིན་པ་དེ་ཡང་མ་རིག་པ་མ་ཡིན་ནོ་རིག་པ་མ་སྐྱེས་པའི་རྒྱུད་ཀྱི་
མིག་ལ་སོགས་པ་ཐམས་ཅད་ཀྱང་མ་རིག་པ་ཡིན་པར་གྱུར་ཏ་རེ་ཞེས་དང༌། ལྷ་དབང་བློས་ཀྱང་། མ་
རིག་པ་ཞེས་བྱ་བ་ཞེས་པ་ནས། ཡང་དག་པར་རྟོགས་པས་དབེན་པའི་མཚན་ཉིད་ཅན་ནི་མ་རིག་པ་ཞེས་
བྱའོ་ཞེ་ན། ནས། སེམས་མེད་པ་རྣམས་ལ་ཡང་ཐལ་བར་འགྱུར་བའི་ཕྱིར་རོ། །ཞེས་གསུངས་པའི་
ཕྱིར༑ བདུན་པ་གྲུབ་སྟེ། རང་གི་དགག་བྱའི་འགལ་ཟླ་སྟོན་པའི་དགག་སྒྲ་ཡིན་པའི་ཕྱིར། དེར་
ཐལ༑ ཆགས་མེད་ཀྱི་དེ་དགག་བྱ་ཆགས་པའི་འགལ་ཟླ་ཡིན་པ་ནས། མ་རིག་པ་རིག་པ་ཡེ་ཤེས་ཀྱི་
འགལ་ཟླ་ཡིན་པར་སྟོན། མི་རྟག་པ་ནི་རྟག་པའི་འགལ་ཟླ་ཡིན་བར་སྟོན་པའི་ཚིག་ཡིན་པའི་
ཕྱིར༑ མཛོད་ལས། མ་རིག་མི་མཛའ་རྫུན་སོགས་བཞིན། །ཞེས་དང༌། རྟེན་འབྲེལ་མདོ་འགྲེལ་
ལས༑ རིག་པའི་མི་མཐུན་ཕྱོགས་ལ་ཆོས་གཞན་ནི་མ་རིག་པ་ཡིན་ནོ། །ཞེས་བྱ་བར་རིག་པར་བྱ་
སྟེ། བསོད་ནམས་མ་ཡིན་པ་དང་། གྲགས་པ་མ་ཡིན་པ་ལྟ་བུ་དང་ཆགས་པ་མེད་པ་དང་། ཞེ་སྡང་མེད་
པ་བཞིན་ནོ། །ཞེས་དང་། ལེའུ་གཉིས་པར། རིག་པའི་མི་མཐུན་ཕྱོགས་ཕྱིར་དང་། །སོགས་དང་། ལྷ་
དབང་བློས། དེ་ཡང་དཔྱད་པར་བྱ་ན། རིག་པའི་མི་མཐུན་ཕྱོགས་ཉིད་ཕྱིར། །ལོག་པར་དམིགས་པའི་
མི་ཤེས་པ་ནི་མ་རིག་པའོ། །ཞེས་གསུངས་པའི་ཕྱིར་དང་། རང་འགྲེལ་ལས། སྟོང་པ་ཉིད་དང་མི་རྟག་
པ་ཉིད་དང་ཞེས་བྱ་བ་ལ་སོགས་པའི་སྒྲ་དག་ནི། བློས་བཏགས་པ་ཇི་ལྟ་བ་བཞིན་དུ་སྦྱར་བའི་རྣམ་པ་སྒྲོ་
བཏགས་པ་དེ་རྣམ་པར་བཅད་ནས་ཐ་སྙད་བྱེད་དེ་ཞེས་གསུངས་པ་ཤིན་ཏུ་གསལ་བའི་ཕྱིར་དང་། གཞན་
ཡང་༑ རང་འགྲེལ་གྱི་ལུང་དེས་མི་རྟག་པ་དགག་པ་དང་དེའི་སྒྲ་ཡང་དགག་སྒྲ་ཅན་དུ་བཤད་པར་
ཐལ༑ ལུང་དེས་གཞན་སྡེ་རང་ཉིད་རྟག་ཏུ་གནས་ནས་འབྲས་བུ་བྱེད་པར་འདོད་པ་དེ་མི་རྟག་ཅེས་པས་

ལེའུ་དང་པོའོ་མཐའ་དཔྱོད། CS 380
དགག་རྟགས་ཀྱི་འགྲེལ་བ་ངེས་བྱེད།
བཅད་པའི་ཕྱིར། དེར་ཐལ། དེ་ལྟར་བཅད་པའི་སྒོ་ནས་མི་རྟག་པ་ཞེས་པ་རྟག་པའི་འབྲས་བུ་བཀག་པའི་
སྒྲ་བཤད་པའི་ཕྱིར། དཔེར་ན། འབྲས་བུ་འགའ་ཞིག་རང་རྒྱུད་དུ་བསྟན་པའི་ཆེད་དུ་བདག་གི་སྒྲ་བྱས་
པ་དེ་དེ་འགོག་པའི་ཆེད་དུ་བདག་མེད་བྱས་པ་རྟག་པའི་འབྲས་བུ་འགོག་པའི་སྒྲར་འགྱུར་བ་བཞིན་ཡིན་
པའི་ཕྱིར། རང་འགྲེལ་ལས། དེ་བཞིན་དུ་འབྲས་བུ་བཀག་པས་ཀྱང་ཞེས་པའི་འགྲེལ་བཤད་
ལས༑ འདི་ལྟར་མི་རྟག་པའི་སྒྲ་ཡང་། ནས། གཞན་དག་རྟག་པ་དངོས་པོར་འདོད་ཀྱི་མེད་པ་ཙམ་ནི་མ་
ཡིན་ཏེ། ཞེས་པ་ནས། རྟག་ཏུ་སྒྲུབ་པར་བྱེད་པ་དེ་བས་ན་དེའི་འབྲས་བུ་དེ་རྣམ་པར་བཅད་ཅིང་རྣམ་པར་
བཟློག་ཅིང་མི་རྟག་པའི་སྒྲར་འགྱུར་རོ། །འབྲས་བུ་འགའ་ཞིག་རང་རྒྱུད་དུ་བསྟན་པར་བྱ་བའི་ཕྱིར་
བདག་གི་སྒྲར་ཡང་བྱས་པ་ཡིན་པ་དེ་ལྟར་ན་དེའི་འབྲས་བུ་མ་ཡིན་པ་རྣམ་པར་བཅད་པས་བདག་མེད་
པའི་སྒྲར་འགྱུར་རོ། །ཞེས་གསུངས་པའི་ཕྱིར། གཞན་ཡང༌། དེ་སྒྲུབ་ཀྱི་དངོས་ཀྱི་ཆོས་ལ་མ་ཡིན་
དགག་གཟུང་བའི་སྒྲུབ་རྟགས་ཡང་དག་མེད་པར་འདོད་པ་སྔར་ཡང་རྒྱས་པར་བཀག་ཅིང་མི་འཐད་པར་
ཐལ༑ འགྲེལ་པ་རེ་རེ་ན་ཡང་ཆེས་མང་བའི་ཕྱིར། དེར་ཐལ། ལྷ་དབང་བློས། སྦྱོར་བ་ནི་གང་རྟོག་པ་
དང་བྲལ་བའི་མ་རིག་པ་དེ་ནི། དེའི་གཟུང་བའི་རྣམ་པ་ལས་ཕྱིན་ཅི་ལོག་ཏུ་རྟོག་པའི་ངོ་བོར་འགྱུར་
ཏེ༑ དཔེར་ན། བདེ་བའི་འདུ་ཤེས་ཀྱིས་གཟུང་བའི་རྣམ་པ་ལས་འདུ་བྱས་རྣམས་ལ་སྡུག་བསྔལ་གྱི་འདུ་
ཤེས་ནི། ཕྱིན་ཅི་ལོག་ཏུ་རྟོག་པའི་ངོ་བོ་ཡིན་པ་ལྟ་བུའོ། །མ་རིག་པ་ཡང་རིག་པའི་རྟོགས་པ་ལས་ཀྱང་
འགལ་བའི་རང་བཞིན་ཅན་ཡིན་ནོ། །ཞེས་བྱ་བ་རང་བཞིན་གྱི་གཏན་ཚིགས་སོ་ཞེས་གསུངས་པ་ལྟ་བུ་
མང་བའི་ཕྱིར། ཡང་ཁ་ཅིག་ན་རེ། སྡུག་བསྔལ་སྒྲུབ་པ་ཡིན་ཟེར་ན་མི་འཐད་པར་ཐལ། དེ་དམན་པའི་
དགག་པ་ཡིན་པའི་ཕྱིར། མ་གྲུབ་ན། རང་འགྲེལ་ལས། དེའི་རྒྱུ་བཀག་པས་ཀྱང་བདག་མེད་པ་དང་
སྟོང་ཉིད་ཅེས་བྱ་བ་ཡིན་ཏེ དེ་ལྟར་གཞན་དག་ལ་ཡང་ཅི་རིགས་པར་སྦྱར་བར་ཞེས་གསུངས་པའི་
གཞན་དག་ལ་སྦྱོར་ཚུལ་མི་འཐད་པར་ཐལ། མ་གྲུབ་པ་དེའི་ཕྱིར། འདོད་མི་ནུས་ཤིང༌། ཁྱབ་པར་
ཐལ༑ དེའི་འགྲེལ་བཤད་ལས། དེ་ལྟར་ན་གཞན་དག་ལ་ཡང་ཞེས་བྱ་བ་ནི། སྡུག་བསྔལ་བ་དང་། मे

ལེའུ་དང་པོའོ་མཐའ་དཔྱོད། 381
དགག་རྟགས་ཀྱི་འགྲེལ་བ་ངེས་བྱེད
གཙང་བ་དང་མགོན་མེད་པ་དང་མི་རྟེན་པ་ལ་སོགས་པ་ལ་ཡང་ངོ་། །ཅི་རིགས་པར་ཞེས་བྱ་བ་ནི་འབྲས་
བུ་འགའ་ཞིག་དགག་པ་དང་། རྒྱུ་འགའ་ཞིག་བཀག་པ་ཞེས་བྱ་བའི་དོན་ཏོ། །ཞེས་གསུངས་པའི་དོན་
ཡོད་པའི་ཕྱིར། ཡང་ཁ་ཅིག དགག་པ་དང་གཞན་སེལ་དོན་གཅིག་ཏུ་བྱས་ནས་རང་གི་དགག་བྱ་ཚིག་
ཟིན་ལ་བཅད་པའི་ཚུལ་གྱི་རྟོགས་པར་བྱ་བ་དེའི་མཚན་ཉིད་ཟེར་ན། འོ་ན། དགག་པ་ཡིན་ན་ཚིག་ཟིན་
ལ་རང་གི་དགག་བྱ་བཅད་ནས་རྟོགས་པར་བྱ་བ་ཡིན་པས་ཁྱབ་པར་ཐལ། མཚན་ཉིད་དེའི་ཕྱིར། འདོད་
ན༑ ཚིག་གིས་རང་གི་དགག་བྱ་མ་བཅད་ཀྱང་དོན་གྱི་སྟོབས་ཀྱིས་རང་གི་རྣམ་པར་ཤར་བའི་བློ་ལ་རང་
གི་དགག་བྱ་བཅད་པའི་རྣམ་པར་འཆར་བ་ཞིག་མེད་པར་ཐལ་ལོ། །དེ་ཡིན་ན་རང་གི་དགག་བྱ་ཚིག་
གིས་བཅད་པས་ཁྱབ་པའི་ཕྱིར། འཁོར་གསུམ། འདོད་ན ནམ་མཁའ་དང་ཡོངས་གྲུབ་རེ་རེ་ནས་ཆོས་
ཅན༑ དེར་ཐལ། དེའི་ཕྱིར། འཁོར་གསུམ། རྟགས་གྲུབ་སྟེ། མེད་དགག་ཡིན་པའི་ཕྱིར། དེར་
ཐལ༑ བདག་མེད་ཡིན་པའི་ཕྱིར། འདོད་མི་ནུས་ཏེ། དེ་གཉིས་ཀྱི་མིང་གཉིས་ལ་དགག་ཚིག་མ་སྦྱར་
ཡང་དེ་གཉིས་ཀྱི་རྣམ་པ་བློ་ལ་འཆར་བ་ན་ནམ་མཁའ་ལ་ཐོགས་རེག་བཀག་ཙམ་དང་ཡོངས་གྲུབ་ལ་
བདག་གཉིས་བཅད་ཙམ་གྱི་རྣམ་པ་འཆར་བའི་ཕྱིར། དགག་པ་ཚིག་ལ་མེད་ཀྱང་དེ་གཉིས་ཀྱི་རྣམ་པ་དེ་
ལྟར་འཆར་བར་ཐལ། ཚིག་ལ་མེད་ཀྱང་དོན་གྱི་ངོས་ནས་དེ་ལྟར་འཆར་རྒྱུའི་དགག་པ་ཡོད་པའི་
ཕྱིར། དེར་ཐལ། དགག་བྱ་བློའི་གོ་ཚུལ་ལྔ་ཡོད་པའི་ཕྱིར། ལྡོག་པ་རྩ་བ་ལས། ཇི་ལྟར་གོ་བར་བྱེད་པ་
ནི༑ ༑དོན་གྱིས་གོ་བ་ལ་སོགས་པའི། །དགག་པ་རྣམ་པ་ལྔ་ཡིན་ཏེ། །ཞེས་དང༌། དེའི་འགྲེལ་
བར། དོན་ཇི་ལྟར་སྟོན་པར་བྱེད་པའི་སྐབས་ཀྱི་སྒྲས་བྱེད་པའི་ལུགས་འདི་དག་ཡིན་ཏེ། ལ་ལ་ནི་ངགག་
བའི་དོན་གྱི་སྟོབས་ཀྱིས། ལ་ལ་དགག་པའི་ཚིག་གཅིག་གིས། ལ་ལ་ནི་གཉིས་ཀ་དང་ལྡན་པས་ལ་ལ་
ནི་གཞན་གྱི་ཚིག་གིས། ལ་ལ་ནི་སྒྲ་དངོས་སུ་བྱེད་པས་ཏེ། ཞེས་གསུངས་པའི་ཕྱིར་དང་། དེ་བཞིན་དུ་
ལེགས་བཤད་སྙིང་པོ་ལས། རང་བརྗོད་པའི་སྒྲས་བཅད་པ་དང་། རང་རྟོགས་པའི་བློ་ལ་དངོས་སུ་
དགག་བྱ་བཅད་པའི་རྣམ་པ་ཅན་དུ་འཆར་བ་གང་རུང་དགོས་སོ། །ཞེས་གསུངས་པའི་ཕྱིར། འདི་རང་

ལེའུ་དང་པོའོ་མཐའ་དཔྱོད། 382
དགག་རྟགས་ཀྱི་འགྲེལ་བ་ངེས་བྱེད།
འཛིན་རྟོག་པ་མ་ཡིན་གྱི་གཞལ་པའི་རྟོགས་པའོ། །འོ་ན། རང་དངོས་སུ་རྟོགས་པའི་བློ་ལ་དགག་བྱ་
བཅད་པའི་རྣམ་པ་མི་འཆར་བར་ཚིག་གིས་དགག་བྱ་བཅད་པ་ཞིག་ཡོད་པར་ཐལ། དེ་གཉིས་གང་རུང་
གསུངས་པའི་ཕྱིར་ན་མ་ཁྱབ་སྟེ། དགག་པ་ཕལ་ཆེར་མང་ཤོས་ཚིག་གིས་བཅད་པས་སྒྲ་རྟོག་གཉིས་
ཀས་དགག་བྱ་བཅད་ལ། ཆོས་ཉིད་ལྟ་བུ་ཚིག་གིས་མ་བཅད་པ་རེ་གཉིས་ཀྱང་རང་དངོས་སུ་རྟོགས་པའི་
བློ་ལ་དགག་བྱ་བཅད་པའི་རྣམ་པར་འཆར་བས་སྒྲ་རྟོག་གང་རུང་སྒོ་ནས་དགག་པར་འཇོག་པ་ཡིན་ནོ་
ཞེས་པའི་དོན་ཡིན་པའི་ཕྱིར། རྩ་བར་འདོད་མི་ནུས་ཏེ། དེ་ཡིན་ན་རང་དངོས་སུ་རྟོགས་པའི་བློ་ལ་
དགག་བྱ་བཅད་པའི་རྣམ་པར་འཆར་བས་ཁྱབ་པའི་ཕྱིར། སྤྱོད་འཇུག་ལས། བཏགས་པའི་དངོས་ལ་མ་
རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས་པའི་ཕྱིར། ཡང་སྔོན་གྱི་དབུ་ཚད་པ་ཁ་
ཅིག་ན་རེ། བདག་མེད་མེད་དགག་ཡིན་ཡང་གང་ཟག་ལ་རྫས་ཡོད་ཀྱི་བདག་མེད་པ་མེད་དགག་མ་ཡིན་
པར་ཐལ། གཞི་སྒྲུབ་པའི་ཆོས་དང་ཚོགས་པའི་ཕྱིར་ན་མ་ཁྱབ་པ་ཁོ་ན། ཡང་ཁ་ཅིག གཞི་དང་བདག་
མེད་ཚོགས་ན་མ་ཡིན་དགག་ཡིན་པར་ཐལ། དེ་ལྟར་ཚོགས་ན་རང་དངོས་སུ་འཛིན་པའི་རྟོག་པའི་སྣང་
ངོར་ཁྱད་ཆོས་བདག་མེད་ལས་ཁྱད་གཞི་ཡང་འཕངས་སྣང་བའི་ཕྱིར་ན་མ་ཁྱབ་སྟེ། རྟོག་པའི་ངོ་དང་
སྣང་ངོ་མི་གཅིག་ཅིང་སྐབས་འདིར་འཕང་མ་འཕང་ཞེས་པ་དང་སྒྲུབ་མ་སྒྲུབ་ཅེས་པ་དོན་འདྲ་བའི་
ཕྱིར༑ དེ་གཉིས་ལ་འོ་ན། བྲམ་ཟེས་ཆང་བཏུང་བར་མི་བྱ་ཞེས་པའི་མེད་དགག་ཆོས་ཅན། མེད་དགག་
གི་མཚན་གཞི་མ་ཡིན་པར་ཐལ། མེད་དགག་མ་ཡིན་པའི་ཕྱིར། འཁོར་གསུམ། རྟགས་ཁས། དེར་
ཐལ༑ གཞི་སྒྲུབ་ཆོས་གཅིག་དང་ཚོགས་པའི་དགག་པ་ཡིན་པའི་ཕྱིར། ཁྱབ་པ་ཁས། འཁོར་
གསུམ། དེར་ཐལ། གཞི་བྲམ་ཟེ་དང་ཚོགས་པའི་དགག་པ་ཡིན་པའི་ཕྱིར། རྩ་བར་འདོད་མི་ནུས་
ཏེ༑ གཞི་སྒྲུབ་པའི་ཆོས་དང་དགག་པ་ཚོགས་ཀྱང་མེད་དགག་གི་མཚན་ཉིད་མི་འདོར་བའི་ཕྱིར། དེར་
ཐལ༑ དེ་གཞི་སྒྲུབ་ཆོས་དང་དགག་པ་ཚོགས་པ་ཡིན་ཀྱང་ཆང་བཏུང་བར་མི་བྱ་བ་ལས་གཞན་བཏུང་བ་
བཏུང་མི་བཏུང་སོགས་གང་ཡང་མ་འཕངས་པའི་ཕྱིར། རྟོག་གེ་འབར་བ་ལས། མེད་པར་དགག་པ་ནི་

ལེའུ་དང་པོའོ་མཐའ་དཔྱོད། 383 དགག་རྟགས་ཀྱི་འགྲེལ་བ་ངེས་བྱེད།
དངོས་པོའི་ངོ་བོ་ཉིད་ཙམ་ཞིག་འགོག་པར་ཟད་ཀྱི་དེ་དང་འདྲ་བ་དེ་མ་ཡིན་པ་གཞན་གྱི་དངོས་པོ་བསྒྲུབ་
པར་མི་བྱེད་པ་སྟེ། དཔེར་ན། བྲམ་ཟེས་ཆང་བཏུང་བར་མི་བྱའོ་ཞེས་བྱ་བ་དེ་ཙམ་ཞིག་འགོག་པར་ཟད་
ཀྱི་དེ་ལས་གཞན་པའི་བཏུང་བ་བཏུང་ངོ་ཞེའ མ་མི་བཏུང་ངོ་ཞེས་མ་བརྗོད་པ་ལྟ་བུའོ། །ཞེས་གསུངས་
པའི་ཕྱིར་དང༌། དེ་ཙམ་ཞིག་འགོག་པར་ཟད་ཀྱི་ཞེས་པའི་དོན་ཡོད་པའི་ཕྱིར། ལེགས་བཤད་སྙིང་པོ་
ལས༑ གཞི་སྒྲུབ་པ་དང་ཚོགས་ཀྱང་མེད་དགག་གི་མཚན་ཉིད་གནས་པའི་ཕྱིར། ཞེས་གསུངས་པའི་
ཕྱིར༑ གཞན་ཡང་། བདག་མེད་གཏན་ལ་འབེབས་པ་ན་ཁྱད་གཞི་མེད་པར་ཁྱད་ཆོས་ཁོ་ན་ན་ཞིག་བསྒྲུབ་
བྱར་བཤད་རིགས་པར་ཐལ། བདག་མེད་དེ་གཞི་སྒྲུབ་པ་ཞིག་དང་ཚོགས་ན་མེད་དགག་མ་ཡིན་པར་
འགྱུར་བའི་ཕྱིར། རྟགས་ཁས། མ་ཁྱབ་ན་ཁྱབ་པར་ཐལ། གཞི་དངོས་པོ་དེ་ལ་ཆོས་བདག་གི་ངོ་བོ་ཉིད་
ཙམ་ཞིག་འགོག་པའི་མེད་དགག་ཡོད་པའི་ཕྱིར། དེར་ཐལ། རྟོག་གེ་འབར་བ་ལས། མེད་པར་དགག་
པ་ནི་དངོས་པོ་ཉིད་ཙམ་ཞིག་འགོག་པར་ཟད་ཀྱི་ཞེས་གསུངས་པའི་ཕྱིར། ཁྱབ་སྟེ། ནི་ཡན་ཆད་ཀྱིས་
མེད་དགག་ངོས་བཟུང་ནས་དེ་ལ་ཅི་འདྲ་ཞིག་དགོས་ཤེ་ན། ལྷག་མས་ཁྱད་གཞི་ཁྱད་ཆོས་སྦྱར་བའི་
དགག་བྱ་བཀག་པའི་མེད་དགག་གི་གོ་དོན་བཤད་པའི་ཕྱིར། དེར་ཐལ། དངོས་པོ་ཞེས་པས་ཁྱད་གཞི་
བསྟན། ངོ་བོ་ཉིད་ཅེས་པས་དགག་བྱ་ཆོས་བདག་ལྟ་བུ་བསྟན། ཙམ་ཞེས་པས་དགག་བྱ་རིགས་མི་
མཐུན་པ་གཅོད། ཙམ་ཞིག་འགོག་པར་ཟད་ཀྱི་ཞེས་པས་ཁྱད་ཆོས་ཆོས་བདག་བཀག་པ་ཙམ་ཡིན་ཞེས་
བཤད་པའི་ཕྱིར། དེར་ཐལ། གཞི་དངོས་པོ་ལ་དགག་བྱ་ཆོས་བདག་ཙམ་བཀག་ཙམ་ཡིན་གྱི་རང་གི་
དགག་བྱ་དེ་ཙམ་བཀག་པ་ཙམ་ལས་ཆོས་གཞན་སྒྲུབ་པ་དང་མེད་དགག་ཡིན་ཡང་དགག་བྱ་རིགས་མི་
གཅིག་པ་བཀག་ཙམ་ཡང་མི་སྒྲུབ་ཅེས་ལྷག་མས་བཤད་པའི་ཕྱིར། དེར་ཐལ། རྟོག་གེ་འབར་བ་
ལས༑ དེ་དང་འདྲ་བ་དེ་མིན་པ་གཞན་གྱི་དངོས་པོ་སྒྲུབ་པར་མི་བྱེད་པ་སྟེ། ཞེས་གསུངས་པའི་
ཕྱིར༑ ཁྱབ་སྟེ། དེ་དང་འདྲ་བ་ཞེས་པས་དགག་བྱ་རིགས་མི་གཅིག་པའི་མེད་དགག་བསྟན། དེ་མ་ཡིན་
པ་ཞེས་པས་མ་ཡིན་དགག་དང་། གཞན་གྱི་དངོས་པོ་ཞེས་པས་ཁྱད་ཆོས་སྒྲུབ་པ་བསྟན་ནས། སྒྲུབ་

ལེའུ་དང་པོའོ་མཐའ་དཔྱོད། 384
དགག་རྟགས་ཀྱི་འགྲེལ་བ་ངེས་བྱེད།
པར་མི་བྱེད་པ་ཞེས་པས་མེད་དགག་དེ་དག་རྟོགས་པའི་བློ་དང་སྒྲས་མི་འཕེན་ཚུལ་བཤད་ནས་དཔེར་ན་
མན་ཆད་ཀྱིས་དཔེ་བཤད་པའི་ཕྱིར། དེར་ཐལ བྲམ་ཟེ་ཞེས་པ་ཁྱད་གཞིའི་དཔེ། ཆང་བཏུང་བ་དགག་
བྱའི་དཔེ། མི་བྱའོ་ཞེས་པ་དེ་ཙམ་ཞིག་འགོག་པར་ཟད་པ་ནི་ཁྱད་ཆོས་ཀྱི་དཔེ། དེ་ལས་གཞན་པའི་
བཏུང་བ་བཏུང་ངོ་ཞེས་པ་ཆོས་གཞན་མ་ཡིན་དགག་དང་སྒྲུབ་པའི་དཔེ དེ་ལས་གཞན་པའི་བཏུང་བ་
མི་བཏུང་བ་ནི་དགག་བྱ་མི་གཅིག་པའི་མེད་དགག་གི་དཔེ། ཞེས་མི་བརྗོད་པ་ལྟ་བུའོ་ཞེས་པས་ཆོས་
གཞན་དཔེ་དེ་དག་མི་འཕེན་པའི་དཔེ་ཡིན་པའི་ཕྱིར། འཕགས་ཡུལ་གྱི་ཚིག་དཔྱད་ཚེ་ཆད་ལྷག་མེད་པ་
དེ་འདྲ་ཡོད། བོད་ཚིག་ལ་ལྷག་ཆད་མང་ངོ་།རྩ་བར་འདོད་མི་ནུས་ཏེ། དེ་ལྟ་ན་རྟགས་ཀྱི་དགག་བྱ་
མེད་པར་ཐལ་བའི་སྐྱོན་འབྱུང་བའི་ཕྱིར། སློབ་དཔོན་ཕྱོགས་ཀྱི་གླང་པོས། ཆོས་ལ་གཏན་ཚིགས་གྲུབ་
ན་ནི༑ །དེ་ཡིས་དེ་ལ་གཞན་ཅི་དཔག །ཅེས་གསུངས་པའི་ཕྱིར། དེས་ན་བདག་མེད་ཁྱད་གཞི་སྒྲུབ་པ་
དང་ཚོགས་པས་མེད་དགག་མིན་དགོས་པ་དང་མ་ཡིན་དགག་ཡིན་དགོས་པ་གཉིས་ཀ་མི་འཐད་པར་
ཐལ༑ དངོས་པོ་དང་བྲམ་ཟེ་ལྟ་བུ་བདག་མེད་ཀྱི་ཁྱད་གཞི་དང་བདག་ཡོད་མེད་དཔྱོད་པའི་གཞི་ཡིན་གྱི་
བསྒྲུབ་རྒྱུའི་ཆོས་མ་ཡིན་པའི་ཕྱིར། དེར་ཐལ། ཁྱད་གཞི་ཁྱད་ཆོས་མི་གཅིག་པའི་ཕྱིར། ལེགས་བཤད་
སྙིང་པོ་ལས། བྲམ་ཟེ་ལྟ་བུ་དེ་དགག་བྱ་བཅད་ནས་ཆོས་གཞན་འཕེན་མི་འཕེན་རྩི་བའི་གཞི་ཡིན་གྱི་
འཕང་བའི་ཆོས་གཞན་མ་ཡིན་པའི་ཕྱིར་རོ། །ཞེས་གསུངས་པའི་ཕྱིར། ཡང་ཁ་ཅིག རང་གི་དངོས་
མིང་གི་མཐར་མེད་ཚིག་སྦྱར་བ་མེད་དགག་གི་མཚན་ཉིད་ཟེར། མ་ཡིན་དགག་གི་མཚན་ཉིད་མིང་
མཐར་མིན་ཚིག་སྦྱར་བ་ཟེར་ན། རྒྱལ་བ་ཚེ་དཔག་མེད་ཆོས་ཅན། མེད་དགག་ཡིན་པར་ཐལ དངོས་
མིང་མཐར་མེད་ཚིག་སྦྱར་བའི་ཕྱིར། འདོད་མི་ནུས་ཏེ་གང་ཟག་ཡིན་པའི་ཕྱིར། གཞན་ཡང༌ཆོས་
དབྱིངས་དང་ཆོས་ཉིད་དང་ཡོངས་གྲུབ་དང་ནམ་མཁའ་སོགས་འཕེན། བདག་ལས་སྐྱེ་བ་མ་ཡིན་པ་
ཆོས་ཅན། མ་ཡིན་དགག་ཏུ་ཐལ་ལོ། །མཚན་ཉིད་དེའི་ཕྱིར། འདོད་མི་ནུས་ཏེ། མེད་དགག་ཡིན་པའི་
ཕྱིར༑ དེ་བཞིན་དུ་མཐའ་བཞི་ལས་སྐྱེ་བ་མ་ཡིན་པ་རེ་རེ་ནས་འཕེན། དེ་ཇི་སྐད་དུ་ལེགས་བཤད་སྙིང་པོ་

ལེའུ་དང་པོའོ་མཐའ་དཔྱོད། 385
དགག་རྟགས་ཀྱི་འགྲེལ་བ་ངེས་བྱེད།
ལས༑ མ་ཡིན་ཞེས་པ་དང་། མེད་ཅེས་པའི་ཚིག་གིས་བཀག་པ་ཡང་དེ་གཉིས་ཀྱི་ཁྱད་པར་མ་ཡིན་ཏེ་
ཞེས་གསུངས་པའི་ཕྱིར་དང་། དེ་བཞིན་དུ་ལྡོག་འགྲེལ་ལས། མེད་པར་དགག་པར་སྟོན་པའི་སྒྲ་ནི་འངི་
ལྟར ༑ མ་ཡིན་པར་དགག་པ་སྟོན་པའི་སྒྲ་ནི་འདི་ལྟར་ཞེས་བྱེ་བྲག་མེད་དེ། མེད་དོ་ཞེས་བྱ་བ་དང་། མ་
ཡིན་ནོ་ཞེས་བྱ་བ་དག་ཀྱང་ཐུན་མོང་གིའོ། །ཞེས་གསུངས་པའི་ཕྱིར། ཡང་ཁོ་ན་རེ། ཆོས་ཉིད་ཆོས་
ཅན༑ ཁྱོད་ཅེས་པའི་ཚིག་དགག་ཚིག་ཡིན་པར་ཐལ། ཁྱོད་དངོས་སུ་འཛིན་པའི་རྟོག་པ་དགག་རྟོག་ཡིན་
པའི་ཕྱིར་ན་མ་ཁྱབ་སྟེ། ཁྱོད་ཅེས་པའི་ཚིག་གིས་དགག་བྱ་དངོས་སུ་མི་གཅོད་ཀྱང་ཁྱོད་དངོས་སུ་འཛིན་
པའི་རྟོག་པས་དགག་བྱ་དངོས་སུ་གཅོད་པར་སྤྱོད་འཇུག་གིས་བཤད་ཟིན་པའི་ཕྱིར། དངོས་སུ་འཛིན་པ་
ཞེས་པས་ཆོས་ཉིད་སྒྲ་སྤྱིའི་ཚུལ་དུ་འཛིན་པ་སྒྲ་དང་འདྲ་བར་མི་གཅོད་པར་ཤེས་དགོས་པར་ཐལ། དེ་ལ་
ཆོས་ཉིད་ཀྱི་དོན་སྤྱི་མ་ཤར་བའི་ཕྱིར། ཡང་ཁ་ཅིག་ན་རེ། དགག་པ་གང་ཞིག རང་གི་དགག་བྱ་བཀག་
ཤུལ་དུ་ཆོས་གཞན་མི་འཕེན་པ་དེ་མེད་དགག་གི་མཚན་ཉིད་དང་ཆོས་གཞན་འཕེན་པ་མ་ཡིན་དགག་གི་
མཚན་ཉིད་ཟེར། ཡང་ཁ་ཅིག རང་ཞེས་བརྗོད་པའི་སྒྲས་དེ་ལྟར་འཕེན་མི་འཕེན་སོ་སོའི་མཚན་ཉིད་ཟེར་
ན༑ འོ་ན། རྟག་པས་སྟོང་པའི་བུམ་པ་ཆོས་ཅན། རང་གི་དགག་བྱ་དགག་ཤུལ་དུ་ཆོས་གཞན་འཕེན་
པར་ཐལ། མ་ཡིན་དགག་ཡིན་པའི་ཕྱིར། འདོད་ན། ཡུལ་ཅན་ཡིན་པར་ཐལ་ལོ། །འདོད་པའི་
ཕྱིར། ཁྱབ་སྟེ། ཡུལ་ཅན་མ་ཡིན་པས་འཕེན་ཚུལ་དང་སྒྲུབ་ཚུལ་མེད་པའི་ཕྱིར། གཞན་ཡང་། བུམ་
མེད་ཆོས་ཅན། རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་ཆོས་གཞན་མི་འཕེན་པར་ཐལ་
ལོ༑ ༑མེད་དགག་ཡིན་པའི་ཕྱིར། འཁོར་གསུམ། འདོད་མི་ནུས་ཏེ། རང་བརྗོད་པའི་སྒྲས་རང་གི་
དགག་བྱ་བཀག་ཤུལ་དུ་ཆོས་གཞན་འཕངས་པའི་ཕྱིར། དེར་ཐལ། རང་བརྗོད་པའི་སྒྲས་རང་གི་དགག་
བྱ་བཀག་ཤུལ་དུ་བུམ་པ་བཀག་པ་འཕེན་པའི་ཕྱིར། རྟགས་དགག་བྱ་བཀག་ཚུལ་གྱིས་གྲུབ། ཁྱབ་པར་
ཐལ༑ དེ་དེ་དང་ཐ་དད་ཡིན་པའི་ཕྱིར། མ་གྲུབ་ན། བྱས་མི་རྟག་ཀྱང་ཐ་དད་གཞན་མ་ཡིན་པར་ཐལ་
ལོ༑ ༑བྱས་པ་ལ་ཁོ་ན་རེ། བུམ་པ་བཀག་པ་ཆོས་ཅན བུམ་མེད་དང་གཞན་མ་ཡིན་པར་ཐལ། བུམ་

ལེའུ་དང་པོའོ་མཐའ་དཔྱོད། 386
དགག་རྟགས་ཀྱི་འགྲེལ་བ་ངེས་བྱེད
མེད་ཡིན་པའི་ཕྱིར་ན་མ་ཁྱབ་སྟེ། འདིའི་གཞན་ལ་ལྡོག་པ་གཞན་གྱིས་མི་འཇོག་པར་ཐལ་ལོ། །དེ་ལ་ཁོ་
མ་ཡིན་པ་ཞིག་དགོས་པའི་ཕྱིར། རྟགས་ཁས། འཁོར་གསུམ། འདོད་ན། དེ་ལ་ཁོ་རང་མ་ཡིན་པ་
ཞིག་དགོས་པར་ཐལ་ལོ། །འདོད་པའི་ཕྱིར། འཁོར་གསུམ། འདོད་ན། གང་ཟག་གི་བདག་མེད་ཡོད་
པ་ཆོས་ཅན། མ་ཡིན་དགག་མ་ཡིན་པར་ཐལ། རང་འཛིན་རྟོག་པས་རང་གི་དགག་བྱ་བཀག་ཤུལ་དུ་
ཆོས་གཞན་འཕེན་རྒྱུ་མེད་པའི་ཕྱིར། ཁྱབ་པ་ཁས། རྟགས་དེར་ཐལ། རང་ཉིད་མ་ཡིན་པའི་ཆོས་གཞན་
མེད་པའི་ཕྱིར། ཁྱབ་པ་དངོས། འཁོར་གསུམ། རྟགས་གྲུབ་སྟེ། བདག་མེད་ཡིན་ན་ཁྱོད་ཡིན་དགོས་
པའི་ཕྱིར། གོང་དུ་འདོད་མི་ནུས་ཏེ། རང་བརྗོད་པའི་ཚིག་གཅིག་གིས་རང་གི་དགག་བྱ་གཅོད་པ་དང་
ཆོས་གཞན་འཕེན་པ་གཉིས་དངོས་སུ་བརྗོད་པའི་དགག་པ་ཡིན་པའི་ཕྱིར། དེར་ཐལ། གང་ཟག་གི་
བདག་མེད་ཅེས་པས་དགག་བྱ་བཀག ཡོད་པ་ཞེས་པས་སྒྲུབ་པ་དངོས་སུ་བསྟན་པའི་ཕྱིར། ལྡོག་པ་
དང་སྤྱན་རས་གཟིགས་བརྟུལ་ཞུགས་ཀྱིས་དྲངས་པ་ལས། ཚིག་གཅིག་སྒྲུབ་པར་བྱེད་པ་དང་། །ཞེས་
དང་༑ སྤྱན་རས་གཟིགས་བརྟུལ་ཞུགས་ཀྱིས་ཚིག་གཅིག་གིས་དངོས་པོ་སྒྲུབ་པར་བྱེད་པ་དང༌། ཞེས་
དང༌༑ ལྡོག་པའི་འགྲེལ་པ་ལས་ཚིག་གཅིག་གིས་སྒྲུབ་པར་བྱེད་པ་ནི་མ་སྐྱེས་པ་ཡོད་ཅེས་བྱ་བ་ཞེས་
དང་༑ ལེགས་བཤད་སྙིང་པོ་ལས། ཚིག་གཅིག་གིས་དངོས་པོ་སྒྲུབ་པ་ནི་བདག་ལས་མ་སྐྱེས་པ་ལྟ་བུ་
དགག་བྱ་གཅོད་པ་དང་ཆོས་གཞན་དངོས་སུ་འཕེན་པ་གཉིས་ཚིག་གཅིག་གིས་ཟིན་པའོ །ཞེས་
གསུངས་པའི་ཕྱིར།
གཉིས་པ་རང་ལུགས་ལ། དགག་པའི་མཚན་ཉིད་དང་། དབྱེ་བ་དང་། བསྡུ་བ་དང་། དགག་
པའི་ཡུལ་དང་། ལྟོས་པ་དང་། ངེས་ཚིག་དང༌། དགོས་པ་དང་བདུན་ལས། དང་པོ་ནི། རང་ངངོས་སུ་
རྟོགས་པའི་བློས་རང་གི་དགག་བྱ་དངོས་སུ་བཅད་ནས་རྟོགས་པར་བྱ་བ་དེ་དགག་པའི་མཚན་ཉིད། རྩ་
ཤེའི་ཊིཀ་ཆེན་ལྟར་རོ། །དགག་པ་དང་སེལ་བ་དང་ལྡོག་པ་རྣམས་དོན་གཅིག དེ་ལ་དབྱེ་ན་བཅོ་ལྔ་ཡོང་
དེ༑ ལྡོག་པ་ལས། མེད་དང་གཞན་དང་འདྲ་བ་དང༌། །དམན་དང་ཞུམ་དང་ཞན་པ་དང༌། །ཕྲ་དང་ཉུང་

387ལེའུ་དང་པོའོ་མཐའ་དཔྱོད། དགག་རྟགས་ཀྱི་འགྲེལ་བ་ངེས་བྱེད
དང་མྱུར་བ་དང་། །ཆུང་དང་ལྷག་མ་མེད་པ་དང་། །འགའ་ལས་མཐའ་དག་མ་ཡིན་དང་། །མི་མཐུན་
གཉེན་པོ་བྲལ་བ་ཡི། །རྣམ་གྲངས་བཅོ་ལྔར་བཤད་པ་ཡིན། །ཞེས་གསུངས་པའི་ཕྱིར། གཉིས་པ་བསྡུ་
ཚུལ་དུ་མ་ཡོད་དེ། བཅོ་ལྔ་ལས་ཞུམ་པ་དམན་པ་གཅིག་བྱས་ཕྲ་བ་སོགས་དྲུག་གཅིག་ཏུ་བྱས་པའི་
བརྒྱད་དང་། དེ་ལས་མི་མཐུན་གཉེན་པོའི་དགག་པར་བསྡུས་པས་བདུན་དང་། དམན་དང་ཆུང་བ་ཞུམ་
པར་བསྡུས་པས་དྲུག་དང༌། ཚིག་གི་སྟོན་ཚུལ་སྒོ་ནས་དོན་གྱིས་གོ་བ་དང་། ཚིག་གཅིག་གིས་སྒྲུབ་པ་
དང་༑ དོན་ཚིག་གི་སྒྲུབ་པ་གཉིས་དང་ལྡན་པ་དང༌། རང་ཚིག་གིས་མི་སྟོན་པ་དང་། ངེ་ངག་ལས་
གཞན་པ་མེད་དགག་དང་ལྔ་དང༌། འགོག་ཚུལ་སྒོ་ནས་ཀུན་བཏགས་འགོག་པ་དང་། རང་གི་གཞི་
ལས་ཞུམ་པ་དང༌། གཞན་པའི་དང༌། འགལ་བའི་སྟེ་བཞི་དང་། མེད་དགག་དང་གཞན་པའི་དགག་པ་
དང་གཉེན་པོ་ལ་འཇུག་པའི་དགག་པ་གསུམ་དང༌། དགག་བྱ་གཅོད་ཅིང་ཆོས་གཞན་སྒྲུབ་མི་སྒྲུབ་ཀྱི་སྒོ་
ནས་མེད་དགག་དང་མ་ཡིན་དགག་གཉིས་ཡོད་པའི་ཕྱིར། དང་པོ་གྲུབ་སྟེ། དེ་ཉིད་ལས། ཞུམ་དང་
ཞན་པ་དམན་པར་ཏེ། །ཕྲ་བ་ལ་སོགས་དྲུག་གཅིག་ཏུ། །སྦྱར་བས་དགག་པའི་རྣམ་གྲངས་བརྒྱད།
ཅེས་གསུངས་པའི་ཕྱིར། གཉིས་པ་གྲུབ་སྟེ དེ་ཉིད་ལས། མི་མཐུན་གཉེན་པོར་སྦྱར་ནས་བདུན།
tཞེས་སོ། །གསུམ་པ་གྲུབ་སྟེ། །དམན་དང་ཆུང་བ་ཞུམ་པ་རུ། དགག་པའི་རྣམ་གྲངས་རྣམ་པ་དྲུག
ཅེས་སོ། །བཞི་པ་གྲུབ་སྟེ། དེ་ཉིད་ལས། དོན་གྱིས་གོ་བར་བྱེད་པ་དང་། །ཚིག་གཅིག་རྣམ་པར་སྒྲུབ་
པ་དང་། །དེ་ལྡན་རང་ཚིག་མི་སྟོན་པ། ། དེ་ལས་གཞན་པ་གཞན་ཡིན་ནོ། །ཞེས་དང་། དེའི་འགྲེལ་པ་
ལས༑ དེ་ལ་དོན་གྱིས་གོ་བར་བྱེད་པ་ནི་ལྷས་བྱིན་ཉིན་པར་མི་ཟ་བ་ལུས་ཚོ་ཞེས་བརྗོད་ན་མཚན་མོ་ཟ་བ་
དོན་གྱིས་གོ་བ་ལྟ་བུའོ། །ཚིག་གཅིག་སྒྲུབ་པར་བྱེད་པ་ནི་མ་སྐྱེས་པ་ཡོད་ཅེས་བྱ་བ་བརྗོད་ན་ཡོང་པའི་
ཚིག་གཅིག་གིས་མ་སྐྱེས་པའི་དངོས་པོ་སྒྲུབ་པ་ལྟ་བུའོ། །དེ་གཉིས་ཀ་དང་ལྡན་པ་དང་མ་ཡིན་པ་ངགག་
པ་ཉིད་དེ་དོན་གྱིས་གོ་བར་འགྱུར་ཡང་ཚིག་གཅིག་གིས་སྒྲུབ་པར་ཡང་སྦྱར་དུ་རུང་བའོ། །རང་གི་ཚིག་
གིས་མི་སྟོན་པ་ནི། རྒྱལ་རིགས་ལ་བྲམ་ཟེ་མ་ཡིན་པ་ཞེས་བརྗོད་པ་ལྟ་བུའོ། །དེ་དག་ལས་གཞན་པ་ནི་

ལེའུ་དང་པོའོ་མཐའ་དཔྱོད། 388
དགག་རྟགས་ཀྱི་འགྲེལ་བ་ངེས་བྱེད
དངོས་སུ་སྟོན་པ་སྟེ མེད་པར་སྟོན་པ་ཙམ་བྱེད་པའོ་ཞེས་གསུངས་པའི་ཕྱིར། འདི་ལེགས་བཤད་སྙིང་
པོ་རྩ་ཤེ་འཇུག་པའི་ཊི ཀ་ཆེན་གཉིས་དང་ཡང་མཐུན་ཏེ། ལེགས་བཤད་སྙིང་པོ་ལས། དེས་ན་ཆོས་
གཞན་འཕང་ཚུལ་ཤུགས་དང་དངོས་དང་དེ་གཉིས་ཀ་དང་སྐབས་ཀྱིས་འཕང་བ་བཞི་ཡོད་དེ། ནས། དེ་
ལས་གཞན་པ་དེ་བཞི་གང་ཡང་མ་འཕང་བ་ནི་མ་ཡིན་དགག་ལས་གཞན་མེད་དགག་གོ་ཞེས་དང་། རྩ་
ཤེའི་ཊི ཀ་ཆེན་ལས། སྤྱིར་དགག་པ་ནི་བློས་དགག་བྱ་དངོས་སུ་བཅད་ནས་རྟོགས་པར་བྱ་བ་ཡིན་
པས༑ ནས། དེ་ལས་གཞན་མེད་དགག་ཡིན་ཏེ། ཞེས་གསུངས་པའི་ཕྱིར། ལྔ་པ་གྲུབ་སྟེ། དེ་ཉིད་
ལས༑ ཀུན་ཏུ་བརྟགས་པ་འགོག་པ་དང་། །རང་གི་གཞི་ལས་ཞུམ་པ་དང༌། །གཞན་དང་འགལ་བ་རྣམ་
པ་བཞི། །ཞེས་གསུངས་པའི་ཕྱིར། དྲུག་པ་གྲུབ་སྟེ། དེ་ཉིད་ལས། མེད་པ་དང་ནི་གཞན་པ་དང་།
གཉེན་པོའི་དོན་ལ་འཇུག་པ་གསུམ། །ཞེས་གསུངས་པའི་ཕྱིར། བདུན་པ་གྲུབ་སྟེ། དགག་པ་ཐམས་
ཅད་དགག་བྱ་བཅད་ཙམ་གྱི་མེད་དགག་དང༌། དགག་བྱ་བཅད་ཀྱང་ཆོས་གཞན་འཕེན་པའི་མ་ཡིན་
དགག་གཉིས་སུ་འདུ་བའི་ཕྱིར། དེ་ཉིད་ལས། དགག་པའི་རྣམ་གྲངས་ཇི་སྙེད་པ །མེད་དང་མ་ཡིན་
གཉིས་སུ་འདུ། །ཞེས་གསུངས་པའི་ཕྱིར་དང་། ཚད་ཆེན་ལས་ཀྱང་། འདིར་ནི་སེལ་བ་རྣམ་གཉིས་
ཏེ༑ ༼ མ་ཡིན་པ་དང་མེད་པའོ། །ཞེས་གསུངས་པའི་ཕྱིར། རང་དངོས་སུ་རྟོགས་པའི་བློས་རང་གི་
དགག་བྱ་དེ་ཙམ་བཅད་ཙམ་དུ་རྟོགས་པར་བྱ་བ་ཡིན་པ་དེ་རང་མེད་དགག་ཡིན་པའི་མཚན་ཉིད། འདིར་
བློས་དེ་ལྟར་རྟོགས་པ་དགོས་ཀྱི་སྒྲས་ངེས་པ་མེད་དེ། དགག་ཚིག་མེད་པའི་ཆོས་ཉིད་ཆོས་དབྱིངས་ཡང་
དག་མཐའ་དོན་དམ་བདེན་པ་ཡོངས་གྲུབ་དེ་བཞིན་ཉིད་སོགས་དུ་མ་ཡོད་པའི་ཕྱིར། དབྱེ་ན། ནམ་
མཁའ་སོགས་གཟུགས་བཀག་ཙམ་དང༌། དངོས་མེད་སོགས་དངོས་པོ་བཀག་ཙམ་དང༌། སྤངས་པ་
སོགས་རང་གི་སྒྲིབ་པ་བཀག་ཙམ་དང༌། ཀུན་རྫོབ་ལ་གཏོགས་པ་དང་དོན་དམ་ལ་གཏོགས་པ་དུ་མ་
ཤེས་པར་བྱའོ། །རང་དངོས་སུ་རྟོགས་པའི་བློས་རང་གི་དགག་བྱ་བཅད་ནས་ཆོས་གཞན་འཕེན་པའམ་
སྒྲུབ་པའི་ཆོས་ཡིན་པ་དེ། རང་མ་ཡིན་དགག་ཡིན་པའི་མཚན་ཉིད། དབྱེ་ན་སྔར་གྱི་བཅུ་བཞི་སོགས་

389ལེའུ་དང་པོའོ་མཐའ་དཔྱོད། དགག་རྟགས་ཀྱི་འགྲེལ་བ་ངེས་བྱེད
ཡོད༑ དགག་པ་འདི་གཉིས་ཀྱི་ཁྱད་པར་དེ་ལྟར་དགོས་ཀྱི་དགག་སྒྲའི་སྒོ་ནས་འབྱེད་མི་ཐུབ་སྟེ མེད་
དང་མ་ཡིན་གྱིས་མི་འབྱེད་པར་བཤད་ཟིན་ཅིང་། མ་བྱས་ཞེས་པའི་ཚིག་གཅིག་ཀྱང་སྐབས་དབང་གིས་
མེད་དགག་དང་། དེ་ལས་གཞན་པ་དང་། འགལ་ཟླ་གཞན་དུ་སྟོན་པ་གསུམ་གར་འཇུག་པ་སྲིད་པའི་
ཕྱིར༑ དེར་ཐལ། རྫུན་བྱས་སམ་དྲིས་ཚེ་མ་བྱས་ཞེས་པའི་མ་དེ་མེད་དགག་གི་སྒྲ་དང་། བྱས་པ་ལས་
གཞན་པའི་ཡོད་པ་སྟོན་པའི་ཚེ་མ་བྱས་ཞེས་པའི་དགག་ཚིག་མ་དེ་དེ་ལས་གཞན་དུ་སྟོན་པའི་སྒྲ་
དང་༑ བྱས་པ་དང་ལྷན་ཅིག་མ་བྱས་པར་སྨྲས་ཚེ་དགག་ཚིག་མ་དེ་འགལ་ཟླ་ལ་འཇུག་པའི་
ཕྱིར༑ ལེགས་བཤད་སྙིང་པོ་ལས། མ་ཡིན་ཞེས་པ་དང་མེད་ཅེས་པའི་ཚིག་གིས་བཀག་པ་ནི་དེ་གཉིས་
ཀྱི་ཁྱད་པར་མ་ཡིན་ཏེ། བདག་ལས་མ་ཡིན་ཞེས་པ་མེད་དགག་ཏུ་ལེགས་ལྡན་དང་ཟླ་བ་གཉིས་ཀས་
བཤད་པའི་ཕྱིར་དང་། ཚེ་དཔག་མེད་ཅེས་པ་མ་ཡིན་དགག་ཏུ་བྱ་དགོས་པའི་ཕྱིར་རོ་ཞེས་གསུངས་པའི་
ཕྱིར༑ ཁྱབ་སྟེ། ལྡོག་པ་ལས་ཀྱང་། མེད་པ་དང་ནི་གཞན་པ་དང༌། །གཉེན་པོའི་དོན་ལ་འཇུག་པ་
གསུམ། །ཞེས་པའི་རང་འགྲེལ་ལས། དགག་པ་འདི་གསུམ་ནི་དཔེར་ན་མ་བྱས་ཞེས་བརྗོད་པ་ན་བྱས་
པ་འགོག་པ་ཞིག་སྟེ། བྱས་པ་མེད་པ་ཙམ་སྟོན་ན་མའི་སྒྲ་མེད་པ་ལ་འཇུག་གོ །གལ་ཏེ་བྱས་པ་ལས་
གཞན་པའི་དངོས་པོ་ཞིག་ཁོང་དུ་ཆུད་པར་བྱེད་ན་གཞན་པ་ལ་འཇུག་གོ །གལ་ཏེ་བྱས་པ་དང་ལྷན་ཅིག་
འགལ་བ་སྟོན་ན་མའི་སྒྲ་འགལ་བ་ལ་འཇུག་གོ་ཞེས་གསུངས་པའི་ཕྱིར། འདིར་བྱས་པ་ལས་གཞན་
པའི་དངོས་པོ་ཞེས་པ་ཡོད་པར་ཡང་བསྒྱུར་ཆོག་གོ །དགག་པའི་རྣམ་གཞག་གསལ་བར་ཤེས་པ་ལ་
དགག་པའི་ཡུལ་དང་དགོས་པ་དང་སྒྲ་དང་དུས་དང་གནས་སྐབས་དང་དགག་བྱ་དང་ལྟོས་པ་
དང་༑ ངེས་ཚིག་རྣམས་ཤེས་དགོས་ཏེ། དགག་ཚུལ་དུ་མ་ཡོད་པའི་ཕྱིར། དེ་ཉིད་ལས། དགག་པའི་
ཡུལ་དང་དགོས་པ་དང༌། །སྒྲ་དང་དུས་དང་གནས་སྐབས་དང༌། །དགག་བྱ་ལྟོས་པ་ངེས་ཚིག་
གིས༑ ༑རབ་ཏུ་གསལ་བར་བརྗོད་པ་ཡིན། །ཞེས་གསུངས་པའི་ཕྱིར། དེ་དག་བསྡུས་ན་བཞིས་ཀྱང་
གསལ་བར་བཤད་ཐུབ་སྟེ། ཡུལ་དང་ལྟོས་པ་དང་སྒྲ་དང་ངེས་ཚིག་གིས་བཤད་ཐུབ་པའི་ཕྱིར། དེ་ཉིད་

ལེའུ་དང་པོའོ་མཐའ་དཔྱོད། 390
དགག་རྟགས་ཀྱི་འགྲེལ་བ་ངེས་བྱེད།
ལས། མདོར་ན་ཡུལ་དང་ལྟོས་པ་དང༌། །སྒྲ་དང་ངེས་པའི་ཚིག་གིས་སོ། །ཞེས་གསུངས་པའི་
ཕྱིར༑ བཞི་པ་དགག་པའི་སྒྲའི་ཡུལ་བཞག་ཏུ་ཡོད་དེ། དགག་པའི་གཞིའི་ཡུལ་དང་། དེའི་བྱ་བའི་
ཡུལ་དང༌། དེའི་དགོས་པའི་ཡུལ་གསུམ་ཡོད་པའི་ཕྱིར། དང་པོ་ཡོད་དེ། བུམ་པས་དག་པའི་ས་
ཕྱོགས་ལྟ་བུ་བུམ་མེད་ཀྱི་དགག་པའི་གཞི་ལྟ་བུ་ཡིན་པའི་ཕྱིར། གཉིས་པ་ནི། བུམ་མེད་སྒྲུབ་པ་ལ་བུམ་
པ་ལྟ་བུ་ཡིན་ཏེ། དེ་དགག་པར་བྱ་བའི་ཡུལ་དགག་བྱ་ཡིན་པའི་ཕྱིར། གསུམ་པ་ཡོད་དེ དགག་སྒྲའི་
དགོས་པ་དེ་དེ་ཡིན་པའི་ཕྱིར། དེ་ཉིད་ལས། དགག་པའི་ཡུལ་ཡང་རྣམ་གསུམ་སྟེ། །གཞི་ཡི་ཡུལ་དང་
བྱ་བའི་ཡུལ། །དགོས་པའི་ཡུལ་དུ་འདོད་པ་ཡིན། །ཞེས་སོ། །གཙོ་ཆེར་ཡུལ་དགག་གཞི་ལ་འཛིན་
དགོས་ཏེ། དེ་ཉིད་ལས། ཡུལ་ནི་དགག་བྱའི་གཞི་ཡིན་ཏེ། །ཞེས་གསུངས་པའི་ཕྱིར། སྒྲ་ནི་དགག་པ་
གཉིས་ཀྱི་སྒྲ་འདི་ཞེས་ངེས་གཟུང་མེད་དེ། དགོས་དབང་གིས་སྒྲ་གཅིག་དགག་སྒྲ་དུ་མར་འགྱུར་ཚུལ་
བཤད་ཟིན་པའི་ཕྱིར། དེ་ཉིད་ལས། སྒྲ་ནི་བྱེ་བྲག་མེད་པ་སྟེ །དགོས་པའི་དབང་གིས་ཤེས་པར་བྱ། །
ཞེས་གསུངས་པའི་ཕྱིར། དུས་ནི་དུས་གསུམ་ལ་འཇོག་སྟེ། སྔོན་མ་བྱུང་ཞེས་པ་ལྟ་བུ་ཡོད་པའི་
ཕྱིར༑ དུས་གསུམ་ད་ལྟར་གྱི་དབང་གིས་འཇོག་གོ །གནས་སྐབས་སྨྲ་བ་པོའི་འདོད་པའི་དབང་གིས་
འཇོག་སྟེ། གོ་བར་བྱ་བ་དེའི་སྐབས་ལ་འཇོག་པའི་ཕྱིར། དེ་ཉིད་ལས། དུས་གསུམ་ད་ལྟའི་དབང་གིས་
ཡིན༑ ༑གནས་སྐབས་གོ་བར་བྱ་བའི་དབང་། །ཞེས་གསུངས་པའི་ཕྱིར ལྔ་པ་དགག་པའི་ལྟོས་ས་ཡོད་
དེ༑ དགག་པའི་དགོས་པ་གྲུབ་པ་ལ་ཡུལ་དུས་གནས་སྐབས་ཅི་རིགས་ལ་ལྟོས་པ་དེའི་ཕྱིར། དེ་ཉིད་
ལས༑ དགག་པ་ཡུལ་དང་གནས་སྐབས་དང༌། །དུས་ལ་ལྟོས་པར་ཤེས་པར་བྱ། །ཞེས་གསུངས་པའི་
ཕྱིར༑ དེ་ལྟ་ན་དགག་བྱ་འགོག་པ་ལ་དགག་བྱ་དང་འགོག་བྱེད་བཟུང་དགོས་ཀྱང་། ཡུལ་དུས་གནས་
སྐབས་གསུམ་གྱི་ཡུལ་དུས་མ་བརྗོད་ཀྱང་དགག་བྱ་བཀག་པ་ཡོད་དེ། དགག་གཞི་དང་དུས་སྦྱོར་མི་
དགོས་པའི་སྐབས་སུ་ཡིན་པའི་ཕྱིར། དཔེར་ན། བདག་མེད་དང་རི་བོང་གི་རྭ་མེད་པ་ཞེས་པ་ལྟ་བུ་ཡིན་
པའི་ཕྱིར། དེར་ཐལ། དགག་བྱའི་བདག་དང་། རི་བོང་གི་རྭ་གཉིས་དང་། འགོག་བྱེད་མེད་ཅེས་པ་

ལེའུ་དང་པོའོ་མཐའ་དཔྱོད།. {32.05]= 391
དགག་རྟགས་ཀྱི་འགྲེལ་བ་ངེས་བྱེད
གཉིས་ལས་དུས་དང་དགག་གཞི་མ་བརྗོད་པའི་ཕྱིར། དུས་མི་དགོས་པར་དགག་བྱ་འགོག་བྱེད་ཡུལ་
གསུམ་ཙམ་བྱས་པ་ཡོད་དེ། མནར་མེད་པའི་སེམས་ཅན་དམྱལ་བ་ལ་བདེ་བའི་སྐབས་མེད་དོ་ཞེས་པ་ལྟ་
བུ་ཡིན་པའི་ཕྱིར་ཏེ། མནར་མེད་དམྱལ་བ་དགག་གཞིའི་ཡུལ་བདེ་བའི་གོ་སྐབས་དགག་བྱ་དང་། མེད་
འགོག་བྱེད་ཡིན་པའི་ཕྱིར། དགག་གཞིའི་ཡུལ་མི་དགོས་པར་དུས་དགག་བྱ་འགོག་བྱེད་གསུམ་བྱས་པ་
ཡང་ཡོད་དེ། བསྐལ་པའི་མེ་འབར་བའི་ཚེ་འདུ་བྱེད་ཀྱི་གནས་མེད་ཅེས་པ་དེ་ཡིན་པའི་ཕྱིར། ལ་ལར་
ཡུལ་དུས་དགག་བྱ་འགོག་བྱེད་བཞི་ཆར་བརྗོད་པ་ཡོད་དེ། ཕྱོགས་འདི་ན་སྔོན་བུམ་པ་མེད་དོ། །ཞེས་
པ་ལྟ་བུ་ཡིན་པའི་ཕྱིར། དེ་ཉིད་ལས། དངོས་སུ་བརྗོད་པའི་དགོས་པ་ནི། །དགག་པར་བྱ་དང་བྱེད་པ་
དང་༑ ༑ཡུལ་དང་དུས་ཀྱི་ཁྱད་པར་དག །གཅིག་གམ་གཉིས་སམ་ཡང་ན་ནི། །སྤྱི་ལ་ལྟོས་ན་མེད་ཀྱང་
རུང་༑ ༑ གཉིས་སམ་གསུམ་མམ་བཞི་ཡིན་ནོ། །ཞེས་གསུངས་པའི་ཕྱིར། ལེགས་པར་བཤད་དོ། །ཡང་
ཡུལ་དུས་གནས་སྐབས་གསུམ་ལ་ཡང་སྦྱར་ནའང་རེ་རེ་དང་གཉིས་གཉིས་དང་གསུམ་ཅན་ཡོད་
དེ༑ ཡུལ་རྐྱང་པ་ནི་གང་ལ་མྱུ་གུ་མེད་ཅེས་པ་དང་། ལྷས་བྱིན་ཤི་ནས་མེད་ཅེས་པ་དུས་རྐྱང་པ་
དང་༑ གཉིས་གཉིས་པ་ནི་སོ་ག་ཤིང་འབྲས་མི་སྨིན་ཞེས་པ་དུས་དང་གནས་སྐབས་གཉིས་ཅན་དང༌། རྟ་
ལ་བ་ལང་མེད་ཅེས་པ་ཡུལ་དང་གནས་སྐབས་ཅན་དག་ཡིན་པའི་ཕྱིར། དེ་ཉིད་ལས། སྤྱི་དང་ཁྱད་པར་
དབྱེ་བ་ནི། །ཡུལ་དང་དུས་ལ་ཡོད་པ་ཡིན། །གནས་སྐབས་ལ་ཡང་ཆ་ཡོད་དོ། །ཞེས་གསུངས་པའི་
ཕྱིར༑ ཡང་རྣམ་དབྱེའི་སྒོ་ནས་བདུན་ཡོད་དེ། ངོ་བོ་ལས་དགོས་ཆེད་ནས་གནས་གཞིའི་བར་བདུན་གྱི་
དགག་སྒྲ་ཡོད་པའི་ཕྱིར། དྲུག་པ་ངེས་ཚིག་ནི། བདག་མེད་ཆོས་ཅན། དགག་པ་ཞེས་བརྗོད་པའི་རྒྱུ་
མཚན་ཡོད་དེ། དགག་སྒྲ་མིང་དང་སྦྲགས་ནས་དགག་བྱའི་བདག་བཀག་པས་དེ་ལྟར་བརྗོད་པའི་
ཕྱིར༑ ལྡོག་པར་བརྗོད་པའི་དེ་ཡོད་དེ། དགག་སྒྲ་མིང་དང་སྦྲགས་ནས་དགག་བྱའི་བདག་ལྡོག་པར་
བྱས་པས་ན་དེ་ལྟར་བརྗོད། བུམ་པ་སྐྱེ་བ་ཕྱི་དོན་དུ་མ་གྲུབ་པ་ཆོས་ཅན། དགག་པ་དང་ལྡོག་པར་བརྗོད་
པའི་རྒྱུ་མཚན་ཡོད་དེ། དགག་སྒྲ་ཁྱད་པར་སྟོན་པའི་ཚིག་དང་སྦྲགས་ནས་དགག་བྱའི་བུམ་པ་སྐྱེ་བའི་ཕྱི་

ལེའུ་དང་པོའོ་མཐའ་དཔྱོད། ས་392
དགག་རྟགས་ཀྱི་འགྲེལ་བ་ངེས་བྱེད།
དོན་བཀག་པས་ན་དགག་པ་དང་ད་ལྟར་དགག་བྱ་དེ་ལྡོག་པར་བྱས་པས་ན་ལྡོག་པ་ཞེས་བརྗོད་པའི་
ཕྱིར༑ དེ་ཉིད་ལས། གང་ཕྱིར་གང་ཡང་ལྡོག་བྱེད་པས། །དགག་པ་ཞེས་ནི་བརྗོད་པ་ཡིན། །ཞེས་
དང་༑ དེའི་འགྲེལ་པར། གང་གི་ཕྱིར་དགག་པ་ཞེས་བྱ་ཞེ་ན་ནས། འདི་ལྟར་མིང་དང་སྒྲོགས་ན་ནི་མིང་
ཉིད་ལྡོག་པར་བྱེད་ལ། དེ་བཞིན་དུ་ཚིག་དང་ངག་ངག་གམ་ཇི་སྲིད་དུ་ཡང་རུང་སྟེ་ལྡོག་པར་བྱེད་དོ་ཞེས་
གསུངས་པའི་ཕྱིར། བདག་མེད་ཆོས་ཅན། མེད་དགག་ཅེས་བརྗོད་དེ། རང་དངོས་སུ་རྟོགས་པའི་བློས་
དགག་བྱ་བཀག་ཤུལ་དུ་ཆོས་གཞན་འཕང་བ་མེད་པར་དགག་བྱ་བཀག་ཙམ་མ་ཡིན་པས་དེ་ལྟར་བརྗོད་
པའི་ཕྱིར། བདག་མེད་ཡོད་པ་ཆོས་ཅན། མ་ཡིན་དགག་ཅེས་བྱ་སྟེ། རང་དངོས་སུ་རྟོགས་པའི་བློས་
དགག་བྱ་བཅད་ཙམ་མ་ཡིན་པར་ཆོས་གཞན་འཕང་བའི་དགག་པ་ཡིན་པས་མ་ཡིན་དགག་ཅེས་བརྗོད་
པའི་ཕྱིར། ཚད་ཆེན་ལས། མ་ཡིན་པ་དང་མེད་པའོ། །ཞེས་གསུངས་པའི་ཕྱིར། བདུན་པ་དགོས་པ་
ནི༑ མདོ་སྡེ་བའི་སྐབས་སུ་དེ་གཉིས་གཏན་ལ་ཕབ་པ་ལ་ཆོས་ཅན། དགོས་པ་ཡོད་དེ། གཞན་དོན་
སྐབས་ཀྱི་ཐོས་བྱུང་གི་བདག་མེད་རྟོགས་པའི་རྗེས་དཔག་དང༌། རང་དོན་སྐབས་ཀྱི་བསམ་བྱུང་གི་
བདག་མེད་རྟོགས་པའི པ་དཔག་གཉིས་ཀྱི་རྒྱུན་བསྒོམས་པའི་གོམས་པར་བྱས་པ་ལས་སོ་སྐྱེའི་རྒྱུད་ཀྱི་
སྒོམ་བྱུང་གི་ཡེ་ཤེས་ཀྱི་གཞལ་བྱ་ཡིན་ན་མེད་དགག་ཡིན་དགོས་ཀྱི་མ་ཡིན་དགག་དང་སྒྲུབ་པ་གང་རུང་
མ་ཡིན་དགོས་སོ་ཞེས་ཤེས་པའི་ཆེད་ཡིན་པའི་ཕྱིར། སེམས་ཙམ་པའི་སྐབས་སུ་དེ་གཉིས་གཏན་ལ་
ཕབ་པ་ལ་ཆོས་ཅན། དགོས་པ་ཡོད་དེ། ཆོས་ཀྱི་བདག་མེད་ངེས་པའི་ཐོས་བྱུང་དང་བསམ་བྱུང་གི་རྗེས་
དཔག་གཉིས་ཀྱི་རྒྱུན་བསྒོམས་པ་ལས་སོ་སྐྱེའི་ཆོས་ཀྱི་བདག་མེད་རྟོགས་པའི་སྒོམ་བྱུང་དང༌། འཕགས་
པའི་ཆོས་ཀྱི་བདག་མེད་རྟོགས་པའི་མཉམ་བཞག་ཡེ་ཤེས་ཀྱི་སྒོམ་བྱུང་གསུམ་གྱི་གཞལ་བྱ་ལ་མེད་
དགག་ཅིག་དགོས་ཀྱི་མ་ཡིན་དགག་དང་སྒྲུབ་པ་གང་རུང་མིན་དགོས་སོ་ཞེས་ཤེས་པར་བྱ་བའི་ཆེད་ཡིན་
པའི་ཕྱིར། ཇི་སྐད་དུ་རྗེ་བཙུན་བྱམས་པས་དབུས་མཐའ་ལས། རྗེས་སུ་མཐུན་ལ་ཕྱིན་ཅི་ལོག །རྗེས་སུ་
འབྲེལ་བཅས་བཟློག་པ་དང༌། །ཕྱིན་ཅི་མ་ལོག་ཕྱིན་ཅི་ལོག །རྗེས་སུ་འབྲེལ་མེད་བསྒོམ་པའོ། །ཞེས་

ལེའུ་དང་པོའོ་མཐའ་དཔྱོད། 393
དགག་རྟགས་ཀྱི་འགྲེལ་བ་ངེས་བྱེད
གསུངས་པ་རྩ་འགྲེལ་གྱི་དོན་གྲུབ་པའི་ཕྱིར་རོ། །
གསུམ་པ་རྩོད་སྤོང་ལ་ཁོ་ན་རེ། བུམ་པ་མེད་པ་ཆོས་ཅན། ཡོད་པར་ཐལ། མེད་དགག་ཡིན་
པའི་ཕྱིར། འདོད་ན། བུམ་པ་མེད་པར་གྲུབ་པར་ཐལ བུམ་པ་མེད་པ་ཡོད་པའི་ཕྱིར་ན་མ་ཁྱབ། འོ་
ན༑ དངོས་པོ་མེད་པར་གྲུབ་པར་ཐལ། དངོས་པོ་མེད་པ་ཡོད་པའི་ཕྱིར། ཁྱབ་པ་ཁས། རྟགས་དེར་
ཐལ༑ དངོས་པོ་ཞིག་ནས་མེད་པ་ཡོད་པའི་ཕྱིར། མ་གྲུབ་ན། དངོས་པོ་ཆོས་ཅན། ཁྱོད་ཞིག་ནས་མེད་
པ་ཡོད་པར་ཐལ། ཁྱོད་ཞིག་པའི་དུས་ཡོད་པ་ཡིན་པའི་ཕྱིར་མ་ཁྱབ་ན། དེ་ཆོས་ཅན། ཁྱོད་ཞིག་པར་
ཐལ༑ ཁྱོད་ཞིག་པ་ཡོད་པའི་ཕྱིར། ཁྱབ་པ་ཁྱོད་རང་ལ་ཁས། མ་ཁྱབ་མཚམས་ལ་མ་གྲུབ་ན། དེ་ཆོས་
ཅན༑ ཁྱོད་ནམ་ཡང་མི་འཇིག་པར་ཐལ ཁྱོད་ཞིག་དུས་མེད་པའི་ཕྱིར། རྟགས་ཁས། འཁོར་གསུམ
གཉིས་པ་གཞན་སེལ་གྱི་རྣམ་གཞག་ལ་དགག་གཞག་སྤོང་གསུམ་ལས། དང་པོ་ལ་ཁ་ཅིག་ན་
རེ༑ དངོས་པོ་ཡིན་ན་རང་མཚན་གྱི་གཞན་སེལ་ཡིན་པས་ཁྱབ་པར་ཐལ། དངོས་པོ་ཡིན་ན་རང་མཚན་
དང་དེ་མིན་བཅད་པས་ཁྱབ་པའི་ཕྱིར་ན་མ་ཁྱབ། འོ་ན། དངོས་པོ་ཡིན་ན་དགག་པ་ཡིན་པས་ཁྱབ་པར་
ཐལ༑ དངོས་པོ་ཡིན་ན། རང་མིན་དགག་པས་ཁྱབ་པའི་ཕྱིར། ཁྱབ་པ་ཁས། གསལ་བ་གཉིས་ཀར་
འདོད་མི་ནུས་ཏེ། སྒྲུབ་པ་ཡོད་པའི་ཕྱིར། ཡང་ཁ་ཅིག དོན་རང་མཚན་གྱི་གཞན་སེལ་གཞན་སེལ་
བཏགས་པ་བ་ཡིན་པར་ཐལ། ཚད་ཆེན་ལས། དོན་གྱི་བདག་ཉིད་མིན་པ་ལ། །དོན་ཅེས་བྱ་བར་ངེས་པ་
ཡིན༑ ༑ཞེས་དང་། དཀའ་འགྲེལ་ལས། དོན་གྱི་རྣམ་པ་སྣང་བ་དེ་ལ་གཞན་སེལ་བ་ཞེས་བྱ་བའི་མིང་
བཏགས་སོ་ཞེས་གསུངས་པའི་ཕྱིར་ན་མ་ཁྱབ་སྟེ། ཕྱིའི་དོན་མ་ཡིན་པ་ལ་དེར་བཏགས་ཞེས་པའི་དོན་
ཡིན་པའི་ཕྱིར། དེར་ཐལ། དོན་གྱི་བདག་ཉིད་མ་ཡིན་པ་ཞེས་པ་ཕྱི་དོན་ལ་བྱེད་དགོས་པའི་
ཕྱིར༑ འདིའི་དཀའ་འགྲེལ་ལས་རྒྱལ་སྲས་པདྨའི་ངང་ཚུལ་གྱིས དོན་བདག་མེད་ན་ཡང་ཞེས་བྱ་བ་
ནི༑ ཕྱི་རོལ་དོན་གྱི་བདག་ཉིད་མེད་པར་ཡང་ངོ༌། །ངེས་པ་ཞེས་བྱ་བ་ནི་ཞེན་པའོ་ཞེས་གསུངས་པའི་
ཕྱིར༑ དེ་ལྟ་མ་ཡིན་ན་སློབ་དཔོན་ཞི་འཚོ་ཡབ་སྲས་ལ་དངོས་འགལ་བྱུང་ངོ་ཞེས་སྨྲ་རིགས་པར་

ལེའུ་དང་པོའོ་མཐའ་དཔྱོད། \g 394
དགག་རྟགས་ཀྱི་འགྲེལ་བ་ངེས་བྱེད།
ཐལ༑ དོན་གྱི་གཞན་སེལ་གཞན་སེལ་བཏགས་པ་བ་གང་ཞིག དེ་དངོས་ཀྱང་ཡིན་པའི་ཕྱིར། འཁོར་
གསུམ རྟགས་དང་པོ་ཁས། གཉིས་པ་གྲུབ་སྟེ། ཚད་ཆེན་ལས། གཞན་དང་མ་འདྲེས་པར་ཡོད་
པས༑ ༑རང་གི་མཚན་ཉིད་ཀྱང་དེའི་རྒྱུ། །ཞེས་དང་། མཁས་གྲུབ་ཊིཀ་ཆེན་དུ་དྲངས། དེའི་འགྲེལ་པ་
ལས༑ འདིས་ནི་རང་གི་མཚན་ཉིད་གཞན་སེལ་བར་བསྟན་པ་ནི་དངོས་ཡིན་ནོ་ཞེས་ཤེས་པར་བྱའོ། །
ཞེས་གསུངས་པའི་ཕྱིར། དཔེ་ལ་ལར་དངོས་པོ་ཡིན་ནོ་ཞེས་བསྟན་པ་ཡིན་ནོ། །ཞེས་བྱུང༌། གང་ལྟར་
དོན་འདྲ་སྟེ། རང་མཚན་གཞན་འགོག་པ་ཞེས་པ་ཡིན་པས། སེལ་བ་དང་དགག་པ་ལས་བྱས་པ་ལ་ཁོ་
ན་རེ༑ འདིའི་སྐབས་ཀྱི་དཀའ་འགྲེལ་ལས་ཀྱང༌། གཞན་སེལ་ཞེས་བྱ་བའི་མིང་འདི་བཏགས་ཞེས་
སྐབས་དང་སྦྱར་ཏེ་གསུངས་པ་མི་འཐད་པར་ཐལ། དེ་བཏགས་པ་བ་མ་ཡིན་པའི་ཕྱིར་ན་མ་ཁྱབ་སྟེ། འོ་
ན༑ དེ་ལ་མིང་དེ་བཏགས་ན་དེ་དེ་བཏགས་པ་བ་ཡིན་པས་ཁྱབ་པར་ཐལ། ལུང་འདིས་མིང་འདི་
བཏགས་ཞེས་པས་དེ་བཏགས་པ་བ་ཡིན་པའི་ཕྱིར། འཁོར་གསུམ། འདོད་ན། བུམ་པ་ཆོས་ཅན། བུམ་
པ་བཏགས་པ་བ་ཡིན་པར་ཐལ། ཁྱོད་ལ་བུམ་པ་ཞེས་པའི་མིང་བཏགས་པའི་ཕྱིར། འཁོར་
གསུམ། འདོད་ན། ཤེས་བྱ་ཐམས་ཅད་བཏགས་པ་བ་ཡིན་ཞེས་སོ་སོ་ནས་ཁས་ལེན་རིགས་པར་
ཐལ༑ ཤེས་བྱ་ཐམས་ཅད་ལ་མིང་རེ་བཏགས་པའི་ཕྱིར། འཁོར་གསུམ། འདོད་ན། ཤེས་བྱ་དངོས་
གནས་པ་གཅིག་ཀྱང་མེད་པའི་བླུན་པོ་ཁྱོད་མཚར་རོ། །གཞན་ཡང་བློའི་གཞན་སེལ་ཡང་གཞན་སེལ་
དངོས་གནས་པ་མ་ཡིན་པར་ཐལ། དེ་ལ་གཞན་སེལ་ཞེས་མིང་བཏགས་པའི་ལུང་ཁྱོད་ཀྱིས་སྔར་དྲངས་
པ་དེ་དང་བཏགས་པའི་རྒྱུ་མཚན་ཡང་བཞི་བཤད་པའི་ཕྱིར། དེར་ཐལ། རྒྱུ་མཚན་དང་པོ་བློ་རྟོག་པའི་
སྣང་ཡུལ་གཞན་ལས་ཐ་དད་པ་སྟེ་གཞན་ལས་ལོག་པའི་ཆ་ཡིན་པས་ན་གཞན་སེལ་དང་། རྒྱུ་མཚན་
གཉིས་པ་སོགས་བཏགས་པ་གསུམ་གྱིས་བཤད་པའི་ཕྱིར། དང་པོ་གྲུབ་སྟེ། བློའི་གཞན་སེལ་ལ་སྣང་
བའི་གཞན་སེལ་གྱིས་ཁྱབ་པའི་ཕྱིར། ཚད་ཆེན་ལས། སྣང་བ་གཞན་ལས་ཐ་དད་ཕྱིར། །ཞེས་
དང་། འདིའི་དཀའ་འགྲེལ་ལས། ཇི་ལྟར་གཞན་སེལ་བ་ཞེས་བྱ་བ་འདི་བསྟན་ཞེ་ན། སྣང་བ་གཞན་

ལེའུ་དང་པོའོ་མཐའ་དཔྱོད། ( 395
དགག་རྟགས་ཀྱི་འགྲེལ་བ་ངེས་བྱེད།
ལས་ཐ་དད་ཕྱིར། །ཞེས་བྱ་བ་ལ་སོགས་པ་སྨོས་ཏེ། རྒྱུ་མཚན་བཞིས་འདི་སེལ་བ་ཞེས་བཤད་པ་ཡིན་
ཏེ་དངོས་སུ་ནི་རྣམ་པར་རྟོག་པ་གཞན་གྱིས་སྒྲོ་བཏགས་པའི་སྣང་བ་གཞན་ལས་ཐ་དད་པས་རང་ཉིད་
སྣང་བའི་ཕྱིར་ཏེ། ཞེས་གསུངས་པའི་ཕྱིར། དངོས་སུ་ནི་ཞེས་པ་གཞན་བསལ་བའི་ཆ་དངོས་ཞེས་པ་
ཡིན་ནོ། །རྟགས་གཉིས་པ་གྲུབ་སྟེ། རྒྱུ་ལ་འབྲས་བུའི་ཆོས་ལྡོག་མིང་བཏགས་པ་དང༌། འབྲས་བུ་ལ་
རྒྱུ་ཆོས་བཏགས་པ་དང༌། རིགས་མི་མཐུན་སེལ་ཚུལ་གྱི་སྒོ་ནས་བཏགས་པ་གསུམ་ཡོད་པའི་
ཕྱིར༑ དང་པོ་གྲུབ་སྟེ། བཏགས་པ་གསུམ་གྱི་བཏགས་པ་དང་པོ་རྒྱུ་ལ་འབྲས་བུའི་ཆོས་གཞན་སེལ་
ལམ་ལྡོག་པ་ཞེས་བཏགས་ཚུལ་འཆད་པར། ཚད་ཆེན་ལས། གཞན་ལས་ལོག་པའི་དངོས་པོ་ནི།
ཐོབ་པའི་རྒྱུ་ལས། ཞེས་གསུངས་པའི་ཕྱིར། ཁྱབ་སྟེ། གཞན་ལས་ལོག་པའི་དངོས་པོ་དེ་ལ་དེ་ལྟར་
སྣང་བའི་འབྲས་བུ་རྣམ་རྟོག་གི་སྣང་བའི་སྒོ་ནས་མིང་བཏགས་པའི་ཕྱིར། གཉིས་པ་གྲུབ་སྟེ། རྒྱུ་མངོན་
སུམ་གྱིས་དངོས་པོ་གཞན་དང་མ་འདྲེས་པར་མྱོང་བའི་སྟོབས་ཀྱིས་འབྲས་བུ་རྟོགས་པ་ལ་དངོས་པོ་
གཞན་ལས་ལོག་པར་སྣང་ཚུལ་སྒོ་ནས། ལྡོག་པ་ཞེས་འབྲས་བུ་ལ་རྒྱུའི་ཆོས་བཏགས་པ་ཡིན་པའི་
ཕྱིར༑ ཚད་ཆེན་ལས། མ་འདྲེས་པའི། །དངོས་པོའི་སྒོ་ནས་འོངས་པ་སྟེ། །ཞེས་གསུངས་པའི་
ཕྱིར༑ ཁྱབ་སྟེ། རྟོག་པའི་སྣང་ཚུལ་དེ་ལ་ལྡོག་པ་ཞེས་པ་དངོས་པོ་གཞན་དང་ཐ་དད་པར་སྣང་བའི་སྒོ་
ནས་བཏགས་ལ། དེ་ལྟར་སྣང་བ་དེ་དེ་འདྲེན་བྱེད་མངོན་སུམ་གྱིས་དངོས་པོ་གཞན་དང་མ་འདྲེས་པར་
མྱོང་བའི་སྟོབས་ཀྱིས་བྱུང་བའི་ཕྱིར། གསུམ་པ་གྲུབ་སྟེ། ཚད་ཆེན་ལས། རིགས་མི་མཐུན་པ་ལས་
ལྡོག་པ། །དེ་འབྲས་གང་ཡིན་རང་མཚན་ཉིད། །ཅེས་བྱུང་། དེས་ན་དེ་དག་གཞན་སེལ་བཏགས་པ་བ་
མ་ཡིན་པར་ཐལ། བཏགས་པ་བ་གསུམ་དང་སྣང་བ་ཐ་དད་པ་དང་རྒྱུ་མཚན་བཞིའི་སྒོ་ནས་གཞན་སེལ་
ཞེས་བཤད་པའི་ཕྱིར། ཚད་ཆེན་ལས། དེ་ལ་འདི་ནི་གཞན་སེལ་ཅེས། །མིང་དུ་བསྟན་པ་རྒྱུར་ངབཅས་
པའོ༑ ༑ཞེས་གསུངས་པའི་ཕྱིར། ཁྱབ་སྟེ། འདི་ནི་ཞེས་པས་རྣམ་རྟོག་གི་སྣང་ཡུལ་བསྟན། རྒྱུར་བཅས་
པ་ཞེས་པས་རྒྱུ་མཚན་བཞི་དང་བཅས་པ་ཞེས་བཤད་ཅིང་། ལྷག་མས་མིང་བསྟན་པའི་ཕྱིར། དཀའ་

ལེའུ་དང་པོའོ་མཐའ་དཔྱོད།1a 396
དགག་རྟགས་ཀྱི་འགྲེལ་བ་ངེས་བྱེད
འགྲེལ་ལས། འདི་ཞེས་བྱ་བ་རྣམ་པར་རྟོག་པའི་བློ་ལ་ཡོད་པའི་དོན་གྱི་གཟུགས་ཅན་ནོ། །རྒྱུ་མཚན་དང་
བཅས་ཞེས་བྱ་བ་ནི། ཞེས་གསུངས་པའི་ཕྱིར། ཇི་སྐད་དུ་མཁས་གྲུབ་ཊིཀ་ཆེན་ལས། དོན་གྱི་སེལ་བ་
ཡིན་ན་སེལ་བ་བཏགས་པ་བ་ཡིན་པས་ཁྱབ་པར་འདོད་པ་སློབ་དཔོན་དེ་དག་གི་དགོངས་པར་སྨྲ་བའང་
སློབ་དཔོན་དེ་དག་གི་གཞུང་ལུགས་མ་མཐོང་བར་གསལ་ཏེ་ཞེས་གསུངས་པའི་དགོངས་པ་ལེགས་པར་
བཤད་དོ། །དཀའ་གནས་འདི་དག་ནི་མཁས་བླུན་མང་པོས་མཐོང་ཡང་རྡོ་རྗེ་ལྟར་གྱུར་པས་རྔོ་མ་ཐོགས་
པ་གསལ་བར་བཀྲལ་ཏེ་དཔྱོད་ལྡན་ཡོངས་ལ་གནད་དོན་གསལ་བའི་ཉིན་མོ་བྱས་ཡོད་པ་དགའ་བའི་
རིགས་སོ། །གཞན་ཡང་དོན་རང་མཚན་གྱི་གཞན་སེལ་གཞན་སེལ་ཡིན་པ་དེ་ཆོས་གྲགས་ཤཱཀྱ་བློ་
སོགས་དུ་མའི་དགོངས་པར་འདོད་རིགས་པར་ཐལ། དེ་གཞན་ལས་ལོག་པ་ཚིག་ཟིན་ལ་ཡོད་པའི་
དངོས་པོ་ཡིན་པའི་ཕྱིར། མ་གྲུབ་ན དོན་རང་མཚན་གྱི་གཞན་སེལ་ཆོས་ཅན། ཁྱོད་ཅེམ་བརྗོད་པའི་
ཚིག་ཟུར་གྱི་གཞན་སེལ་ཞེས་པ་གཞན་དགག་པའི་སྒྲ་མ་ཡིན་པར་ཐལ་ལོ། །ཁྱོད་དངོས་པོ་གང་ཁྱོད་
གཞན་ལས་ལོག་པ་ཚིག་ཟིན་ལ་ཡོད་པའི་དངོས་པོ་མ་ཡིན་པའི་ཕྱིར། འདོད་མི་ནུས་ཤིང་ཁྱབ་པར་
ཐལ༑ རང་གི་མིང་ལ་དགག་ཚིག་མངོན་པར་ཡོད་པའི་ཆོས་ཡིན་ན་དགག་པ་ཡིན་དགོས་པ་གང་
ཞིག དགག་ཚིག་ཅན་གྱི་དངོས་པོ་ཡིན་ན་རང་མཚན་གྱི་གཞན་སེལ་ཡིན་དགོས་པའི་ཕྱིར། དང་པོ་
གྲུབ་སྟེ། ལྡོག་པའི་འགྲེལ་པར་དྲངས་པ་ལས། ཧྱ་ན་ཨ་བྷི་གང་ལྡན་པ། །ལྷན་ཅིག་པ་ནི་ལྡོག་པར་
འགྱུར། །ཞེས་གསུངས་པའི་ཕྱིར་དང༌། ཧྱ་ན་དགག་པ་ཨ་བྷི་མངོན་པའོ། །གཉིས་པ་གྲུབ་སྟེ། འདི་
ཉིད་ལས། མཐུན་དངོས་གཞན་གྱི་དངོས་དག་ལ། །ལྡོག་པ་ལ་ནི་རྟེན་པ་ཅན། །ཞེས་དང༌། ཤཱཀྱའི་
འགྲེལ་བཤད་ལས། རེ་ཞིག་གཅིག་ནི་འདི་ལ་གཞན་དང་གཞན་སེལ་བར་བྱེད་པའི་ཕྱིར། རང་གི་
མཚན་ཉིད་བཟློག་པ་ཁོ་ན་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། རང་གི་མཚན་ཉིད་བཟློག་པ་ཁོ་
ན་ཡིན་ནོ། །ཞེས་པའི་བཟློག་པ་ཁོ་ན་ཡིན་ཚུལ་ཡོད་པའི་ཕྱིར།དབང་རྣོན་དག་གིས་དེ་ཙམ་གྱིས་རྟོགས་
ནུས་ཀྱང་བློ་དམན་དག་ལ་རིགས་པ་ཕྲ་མོ་བཞི་ལ་སྦྱར་ན་ཁ་ཅིག་ན་རེ། བུམ་པ་རྟག་དངོས་ཀྱིས་སྟོང་པ་

ལེའུ་དང་པོའོ་མཐའ་དཔྱོད། 397
དགག་རྟགས་ཀྱི་འགྲེལ་བ་ངེས་བྱེད།
བུམ་པའི་མེད་དགག་གི་གཞན་སེལ་ཟེར་ན། དེ་ཆོས་ཅན། བུམ་འཛིན་རྟོག་བས་ཤུགས་ལ་རྟོགས་པར་
ཐལ༑ བུམ་པའི་མེད་དགག་གི་གཞན་སེལ་ཡིན་པའི་ཕྱིར། རྟགས་ཁས། ཁྱབ་པར་ཐལ། དངོས་པོ་
དེའི་རང་མཚན་གྱི་གཞན་སེལ་དང་། དངོས་པོ་དེ་དངོས་སུ་རྟོགས་པའི་བློས་དེའི་མེད་དགག་གི་གཞན་
སེལ་ཤུགས་ལ་རྟོགས་དགོས་པའི་ཕྱིར། དེར་ཐལ། བ་ལང་དངོས་སུ་རྟོགས་པའི་བློས་བ་ལང་གི་མེད་
དགག་གི་སེལ་བ་ཤུགས་ལ་རྟོགས་པའི་ཕྱིར། ཚད་ཆེན་ལས། དངོས་ཀྱི་རྣམ་པ་གཅིག་ཉིད་ལ། །ད་
ལྟར་རབ་ཏུ་སྒྲུབ་པ་ཡི། །ཤུགས་ཀྱིས་མེད་པར་དགག་པ་ཡང༌། །རབ་ཏུ་རྟོགས་པར་འགྱུར་བ་ཡིན།
ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། བུམ་འཛིན་རྟོག་པ་སེལ་འཇུག་ཡིན་པའི་
ཕྱིར༑ གཞན་ཡང་བུམ་པ་དངོས་སུ་རྟོགས་པའི་ཤུགས་ལ་བུམ་པའི་མེད་དགག་གི་སེལ་བ་རྟོགས་པར་
ཐལ། བུམ་པ་བུམ་མིན་གྱི་བདག་ཉིད་མིན་ཞིང་བུམ་པ་དངོས་སུ་བཅད་པས་བུམ་པ་ལ་བུམ་མིན་མེད་པ་
ཤུགས་ཀྱིས་གོ་ཐུབ་པའི་ཕྱིར། ཚད་ཆེད་ལས། དེ་ཡི་བདག་ཉིད་གཞན་བདག་ཉིད། །མིན་ཞིང་འབྲེལ་
ཡོད་དངོས་རྣམས་ནི། །ལྡོག་པའི་དངོས་པོ་རྟོགས་པར་ཡང༌། །དོན་གྱིས་གོ་འབྱུང་དེ་ཡི་ཕྱིར། །ཞེས་
གསུངས་པའི་ཕྱིར། ཡང་ཁ་ཅིག བུམ་པ་རྟག་པ་མིན་པ་དེ་བུམ་པའི་མེད་དགག་གི་གཞན་སེལ་
དང༌༑ བུམ་འཛིན་རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་དེ་བུམ་པའི་བློའི་གཞན་སེལ་
དང་༑ བུམ་པ་མི་རྟག་པ་མ་ཡིན་པ་ལས་ལོག་པ་དེ། བུམ་པའི་དོན་རང་མཚན་གྱི་གཞན་སེལ་ཟེར་
ན། འོ་ན། བུམ་པ་རྟག་པ་མིན་པ་ཆོས་ཅན། མེད་དགག་ཡིན་པར་ཐལ། བུམ་པའི་མེད་དགག་གི་
གཞན་སེལ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། མ་ཡིན་དགག་ཡིན་པའི་ཕྱིར། དེར་
ཐལ༑ དེ་ལྟར་བརྗོད་པའི་སྒྲས་བུམ་པ་མི་རྟག་པ་ཤུགས་ལ་འཕེན་པའི་ཕྱིར། དེར་ཐལ། བུམ་པ་མི་རྟག་
པ་དེ་བུམ་པ་རྟག་པ་མ་ཡིན་པར་རྟོགས་པའི་རྗེས་དཔག་གི་ཤུགས་གཞལ་ཡིན་པའི་ཕྱིར། དེར་
ཐལ༑། དེའི་ཤུགས་གཞལ་ཡོད་པའི་ཕྱིར། ཡང་ཁ་ཅིག་ན་རེ། བུམ་འཛིན་རྟོག་པ་ལ་བུམ་པ་མ་ཡིན་པ་
ལས་ལོག་པར་སྣང་བ་ཆོས་ཅན། བུམ་འཛིན་རྟོག་པ་ལ་སྣང་བར་ཐལ བུམ་པའི་བློའི་གཞན་སེལ་ཡིན་

ལེའུ་དང་པོའོ་མཐའ་དཔྱོད། 398
དགག་རྟགས་ཀྱི་འགྲེལ་བ་ངེས་བྱེད
པའི་ཕྱིར་ན་འགལ་ཁྱབ་ཡིན་པར་ཐལ། བུམ་པའི་བློའི་གཞན་སེལ་ཡིན་ན་བུམ་འཛིན་རྟོག་པའི་ཤུགས་
ཡུལ་ཡིན་དགོས་པའི་ཕྱིར། དེར་ཐལ། བུམ་པ་སྒྲུབ་པ་ཡིན་པའི་ཕྱིར། རྩ་བར་འདོད་མི་ནུས་ཏེ། དེ་དེ་
ལ་མི་སྣང་བའི་ཕྱིར། དེར་ཐལ། དེ་དེའི་ཤུགས་ཡུལ་ཡིན་པའི་ཕྱིར། མ་གྲུབ་ན། བུམ་པ་ཆོས་
ཅན༑ ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཁྱོད་འཛིན་རྟོག་པའི་ཤུགས་ཡུལ་ཡིན་
པར་ཐལ། ཁྱོད་འཛིན་རྟོག་པ་ལ་ཁྱོད་མ་ཡིན་པ་ལས་ལོག་པར་སྣང་བ་ཡོད་པའི་ཕྱིར། བུམ་པ་མི་རྟག་
པ་མ་ཡིན་པ་ལས་ལོག་པ་ཆོས་ཅན། བུམ་པའི་དོན་རང་མཚན་གྱི་གཞན་སེལ་མ་ཡིན་པར་ཐལ། བུམ་
འཛིན་རྟོག་པའི་ཤུགས་ཡུལ་མ་ཡིན་པའི་ཕྱིར། དེར་ཐལ། བུམ་འཛིན་རྟོག་པ་དང་བུམ་པ་མི་རྟག་པ་
འཛིན་པའི་རྟོག་པ་གཉིས་རང་ཡུལ་ལ་སེལ་འཇུག་ཡིན་པའི་ཕྱིར གཞན་ཡང་། བུམ་པའི་དོན་རང་
མཚན་གྱི་གཞན་སེལ་དང་། བུམ་པ་མི་རྟག་པའི་དོན་རང་མཚན་གྱི་གཞན་སེལ་གཉིས་སོ་སོར་བཞག་
ཏུ་མེད་པར་ཐལ། དམ་བཅའ་འཐད་པའི་ཕྱིར། འདོད་ན། བུམ་པ་འཛིན་པའི་རྟོག་པ་དང་། བུམ་པ་མི་
རྟག་པ་འཛིན་པའི་རྟོག་པ་གཉིས་ཀྱི་སྣང་ཡུལ་གཅིག་པ་དང་ཤུགས་ཡུལ་ཡང་གཅིག་པར་ཐལ་ལོ། །
འདོད་པའི་ཕྱིར། འདོད་ན། བུམ་འཛིན་རྟོག་པ་ཆོས་ཅན། བུམ་པ་ལ་ལྟོས་ཏེ་ཀུན་ཤེས་སུ་ཐལ། བུམ་
པའི་སྟེང་གི་ལྡོག་པ་ཐམས་ཅད་དངོས་ཤུགས་གང་རུང་གིས་ངེས་པའི་ཕྱིར། རྟགས་སོང་། ཡང་ཁ་ཅིག་
ན་རེ༑ བུམ་པའི་གཞན་སེལ་གསུམ་ག་བུམ་པའི་གཞན་སེལ་ཡིན་པར་ཐལ། དེ་གསུམ་ག་གཞན་སེལ་
ཡིན་པའི་ཕྱིར་ན་མ་ཁྱབ། འདོད་ན། བུམ་པའི་བློའི་གཞན་སེལ་ཆོས་ཅན། བུམ་མིན་བཅད་པ་དངོས་
གནས་ཡིན་པར་ཐལ། བུམ་མིན་སེལ་བ་དངོས་ཡིན་པའི་ཕྱིར། དེར་ཐལ། བུམ་པའི་གཞན་སེལ་ཡིན་
པའི་ཕྱིར། རྟགས་ཁས། ཁྱབ་སྟེ། བུམ་པའི་གཞན་སེལ་ཡིན་ན་དོན་རང་མཚན་གྱི་གཞན་སེལ་ཡིན་
དགོས་པའི་ཕྱིར། དེར་ཐལ། དེ་ཡིན་ན་བུམ་པ་ཡིན་དགོས་པའི་ཕྱིར། རྩ་བར་འདོད་མི་ནུས་ཏེ། བུམ་
མིན་ཡིན་པའི་ཕྱིར། རྟག་པ་ཡིན་པའི་ཕྱིར། འདིས་བུམ་པའི་མེད་དགག་གི་སེལ་བ་ཡང་བུམ་པའི་སེལ་
བ་མ་ཡིན་པར་ཤེས་པར་བྱའོ། །ཡང་ཁ་ཅིག ཁྱོད་ཀྱི་དོན་རང་མཚན་གྱི་གཞན་སེལ་ཡོད་ན་ཁྱོད་མ་

ལེའུ་དང་པོའོ་མཐའ་དཔྱོད། |) 399
དགག་རྟགས་ཀྱི་འགྲེལ་བ་ངེས་བྱེད།
ཡིན་པ་ལས་ལོག་པ་ཡོད་པས་ཁྱབ་ཟེར་ན། ཀ་བུམ་གཉིས་ཆོས་ཅན། དེར་ཐལ། དེའི་ཕྱིར། དེར་
ཐལ ༑ རྟག་པས་སྟོང་པའི་ཀ་བུམ་གཉིས་དེ་ཡིན་པའི་ཕྱིར། དེ་དེར་ཐལ། དེའི་དོན་རང་མཚན་གྱི་གཞན་
སེལ་ཡིན་པའི་ཕྱིར་ཏེ། དེའི་དོན་རང་མཚན་གྱི་དེ་ཡིན་ན་དེ་མིན་མཐའ་དག་ལས་ལྡོག་མི་དགོས་པར་
རིགས་པ་དེས་གྲུབ་པའི་ཕྱིར་དང་། ཤཱཀྱ་བློའི་འགྲེལ་བཤད་ལས་ཀྱང་། འདི་ན་གཞན་དང་གཞན་སེལ་
བར་བྱེད་པའི་ཕྱིར། རང་གི་མཚན་ཉིད་ལྡོག་པ་ཁོ་ན་ཡིན་ནོ་ཞེས་པའི་གཞན་དང་གཞན་ཞེས་ཟློས་སྒྲ་སྔ་
མའི་དངོས་བསྟན་དང་ཕྱི་མའི་དངོས་བསྟན་གྱི་བུམ་པའི་རང་མཚན་གྱི་གཞན་སེལ་གཉིས་གཞག་ཆོག་
པའི་ཕྱིར། ཡང་ཁ་ཅིག་ན་རེ། དགག་པ་དགག་པ་མིན་ཟེར་ན། དགག་པ་ཆོས་ཅན། དགག་པར་
ཐལ༑ ཁྱོད་རང་གི་དངོས་མིང་དགག་ཚིག་ཅན་གྱི་ཆོས་ཡིན་པའི་ཕྱིར། དེར་ཐལ། དགག་པ་ཞེས་པའི་
སྒྲ་དགག་ཚིག་ཡིན་པའི་ཕྱིར། གཞན་ཡང་། དེ་ཆོས་ཅན། ཁྱོད་དགག་པར་ཐལ། ཁྱོད་འཛིན་རྟོག་པ་
དགག་རྟོག་ཡིན་པའི་ཕྱིར། དེར་ཐལ། ཁྱོད་འཛིན་རྟོག་པ་དགག་པའི་རྣམ་པ་ཅན་གྱི་བློ་ཡིན་པའི་
ཕྱིར༑ མ་གྲུབ་ན། དེ་ཆོས་ཅན། ཁྱོད་འཛིན་རྟོག་པ་ཁྱོད་ཀྱི་རྣམ་པ་ཡིན་པར་ཐལ། བདག་མེད་ཡིན་པའི་
ཕྱིར༑ འཁོར་གསུམ། དེས་མ་ཡིན་དགག་དགག་པ་མིན་ཟེར་བ་ལ་ཡང་དེ་ཁོ་ན་སྦྱོར། འཁོར་གསུམ་
དང་དངོས་འགལ་མི་ཤེས་པར་ཟད་དོ། །ཡང་མཁས་རློམ་དང་བླུན་པོ་དག་བུམ་པའི་མེད་དགག་གི་སེལ་
བ་ཚོལ་ཚོལ་སྣ་ཚོགས་བྱེད་པ་མི་འཐད་པར་ཐལ། བུམ་པ་ལ་བུམ་མིན་མེད་པ་བུམ་པའི་མེད་དགག་གི་
སེལ་བ་དང་བ་ལང་ལ་བ་ལང་མ་ཡིན་པ་མེད་པ་བ་ལང་གི་མེད་དགག་གི་སེལ་བར་འཕགས་ཡུལ་དབུ་
ཚད་མཁས་པས་བཤད་ཅིང་རིགས་པས་ཀྱང་གྲུབ་པའི་ཕྱིར། ཚད་ཆེན་ལས བ་ལང་འདི་ལ་བ་མིན་
མེད༑ ༑མེད་པར་དགག་པ་ཉིད་ཡིན་ཞེས། །གཞན་སེལ་བ་འདི་རབ་གསལ་བ། །ཁོ་ནར་ཤེས་པར་བྱ་བ་
ཡིན༑ ༑ཞེས་དང༌། ཤཱཀྱའི་འགྲེལ་བཤད་ལས གཉིས་པ་གཞན་གཅོད་པའི་ཕྱིར། གཞན་རྣམ་པར་
གཅོད་པ་ཙམ་ཡིན་ཞིང་ཞེས་གསུངས་པའི་ཕྱིར། རིགས་པ་སྔར་བཤད་པས་གྲུབ་བོ། །
གཉིས་པ་རང་ལུགས་ལ། སེལ་བ་དང་དགག་པ་དོན་གཅིག་པས་མཚན་ཉིད་འདྲ། དབྱེ་ན་མེད་

ལེའུ་དང་པོའོ་མཐའ་དཔྱོད། 400
དགག་རྟགས་ཀྱི་འགྲེལ་བ་ངེས་བྱེད
དགག་གི་སེལ་བ། མ་ཡིན་དགག་གི་སེལ་བ་གཉིས་ཡོད། རང་ཉིད་དགག་བྱ་བཅད་ཙམ་གྱི་སེལ་བ་
ཡིན་པ་དེ། རང་ཉིད་མེད་དགག་གི་སེལ་བ་ཡིན་པའི་མཚན་ཉིད། མཚན་གཞི་བུམ་མེད་ལྟ་བུ། མེད་
དགག་ཀྱང་ཡིན་སེལ་བ་ཡང་ཡིན་པས་མེད་དགག་གི་སེལ་བ་ཞེས་ཟེར་ཞིང་ཆོས་ཐམས་ཅད་ལ་མེད་
དགག་གི་སེལ་བ་རེ་ཁྱད་པར་མེད་པར་ཡོད་དེ། ཤཱཀྱ་བློའི་འགྲེལ་བཤད་ལས། གང་སྔོན་གྱི་སློབ་དཔོན་
དག་གིས་ཐམས་ཅད་ལ་ཁྱད་པར་མེད་པར་རྣམ་པར་བཞག་པ་ཡིན་ཏེ། ཐམས་ཅད་ལ་དགག་པ་ཙམ་ལ་
ཁྱད་པར་མེད་པའི་ཕྱིར་རོ། །ཞེས་སོ། །རང་མཚན་ཡང་ཡིན་དགག་པ་ཡང་ཡིན་པ་དེ། དོན་རང་མཚན་
གྱི་སེལ་བའི་མཚན་ཉིད། མཚན་གཞི་བུམ་པ་མ་ཡིན་པ་ལས་ལོག་པ་ལྟ་བུ། འདི་ནི་དངོས་པོ་ཐམས་
ཅད་ཁོ་ན་ལ་ཡོད་ཀྱང་དངོས་མེད་ལ་མེད་དེ། སེམས་ཙམ་པས་ཡོངས་གྲུབ་རང་གི་མཚན་ཉིད་ཀྱིས་གྲུབ་
པར་ཁས་ལེན་ཀྱང་འདི་མདོ་སེམས་རེ་རེ་ཙམ་གྱི་ལུགས་མ་བརྗོད་པར་ཐུན་མོང་གི་འདོད་པའི་རང་
མཚན་བཤད་པའི་ཕྱིར། ལེགས་བཤད་སྙིང་པོ་ལས། འོན་ཀྱང་ཚད་མ་པ་ལ་གྲགས་པའི་རང་མཚན་ནི་
མ་ཡིན་ནོ། །ཞེས་དང༌། ཤཱཀྱའི་འགྲེལ་བཤད་ལས་ཀྱང༌། རང་གི་མཚན་ཉིད་བཟློག་པ་ཁོ་ན་ཡིན་ནོ་
ཞེས་དང༌། མཁས་གྲུབ་ཊིཀ་ཆེན་ལས། དོན་གྱི་སེལ་བ་ནི། དོན་རང་མཚན་ཡང་ཡིན་ལ་སེལ་བ་ཡང་
ཡིན་པ་དག་ལ་བརྗོད་དེ་ཞེས་གསུངས་པའི་ཕྱིར། རང་མཚན་ཡིན་ཡང་སེལ་བ་མིན་པ་དུ་མ་ཡོད་དོ།
ཁྱོད་འཛིན་རྟོག་པ་ལ་ཤར་བའི་རྣམ་པ་ཁྱོད་མ་ཡིན་པ་ལས་ལོག་པར་སྣང་བ་དེ་ཁྱོད་ཀྱི་བློའི་གཞན་སེལ་
གྱི་མཚན་ཉིད། རྟོག་པའི་སྣང་ཡུལ་དང་། སྒྲ་དོན་གྱི་སེལ་བ་དང་། བློའི་གཞན་སེལ་དོན་གཅིག་
སྟེ༑ འདིའི་བློ་ནི་རང་གི་སྣང་ཡུལ་ལ་སེལ་བས་འཇུག་པའི་རྟོག་པ་ཡིན་པས་དེས་སེལ་བའམ་གཞན་
བཅད་པའམ་བཀག་པའི་ཆ་ཡིན་པས་ན་བློའི་སེལ་བ་ཞེས་རྒྱུ་མཚན་བཞིས་ཚད་ཆེན་ལས་བཤད་
ཅིང་༑ ཤཱཀྱས་ཀྱང་། གསུམ་པ་ནི་འདིས་གཞན་སེལ་བར་བྱེད་པའི་ཕྱིར་རྣམ་པར་རྟོག་པའི་བློ་ལ་སྣང་བ་
ཡིན་ཏེ། གང་བསྟན་བཅོས་མཛད་པའི་སྒྲའི་བརྗོད་པར་བྱ་བ་ཉིད་དུ་བཞེད་པ་ཞེས་བྱ་བ་འདི་ཡིན་ནོ། །
ཞེས་གསུངས་པའི་ཕྱིར། འདི་ནི་ཡོད་མེད་ཐམས་ཅད་ལ་རུང་ངོ་། །དགག་རྟགས་ཀྱི་ཆོས་ལ་མེང་

ལེའུ་དང་པོའོ་མཐའ་དཔྱོད 401
དགག་རྟགས་ཀྱི་འགྲེལ་བ་ངེས་བྱེད།
དགག་དགོས་ལ། ཊི ཀ་ཆེན་ལྟར་ན། གཞི་གྲུབ་ན་ཁྱོད་ཀྱི་མེད་དགག་གི་གཞན་སེལ་ཡོད་པས་
ཁྱབ༑ ཁྱོད་ཀྱི་མེད་དགག་གི་གཞན་སེལ་ཁྱོད་འཛིན་རྟོག་པའི་དངོས་ཡུལ་མ་ཡིན་པས་ཁྱབ། ཤུགས་ཀྱི་
ཡུལ་ཡིན་པས་ཁྱབ་སྟེ། ཊི ཀ་ཆེན་ལས། བུམ་པ་མ་ཡིན་པ་རྣམ་པར་བཅད་ཙམ་གྱི་མེད་དགག་གི་སེལ་
བ་དེ་ཉིད་བུམ་འཛིན་རྟོག་པས། བློའི་སེལ་བ་དེ་དངོས་སུ་རྟོགས་པའི་ཤུགས་ལ་རྟོགས་པར་བྱ་བ་ཡིན་
གྱི་དངོས་སུ་རྟོགས་པར་བྱ་བ་མ་ཡིན་ལ་ཞེས་གསུངས་པའི་ཕྱིར། ཁྱོད་དངོས་པོ་མ་ཡིན་ན་ཁྱོད་ཀྱི་དོན་
རང་མཚན་གྱི་གཞན་སེལ་མེད་པས་ཁྱབ། དངོས་པོ་ཡིན་ན་ཁྱོད་ཀྱི་རང་མཚན་གྱི་གཞན་སེལ་ཡོད་པས་
ཁྱབ༑ ཁྱོད་ཀྱི་རང་མཚན་གྱི་གཞན་སེལ་ཡིན་ན། ཁྱོད་འཛིན་རྟོག་པའི་དངོས་ཡུལ་དང་ཞེན་ཡུལ་ཡིན་
པས་ཁྱབ། སྣང་ཡུལ་མ་ཡིན་པས་ཁྱབ་སྟེ། ཊི ཀ་ཆེན་ལས། དོན་གྱི་སེལ་བ་དེ་ནི་བུམ་འཛིན་རྟོག་པའི་
དངོས་ཡུལ་དང་ཞེན་ཡུལ་ཡིན་ཞིང་སྣང་ཡུལ་མིན་ལ་ཚུལ་འདིས་གཞན་དག་ལ་རིགས་བསྒྲེ་བར་བྱ་
ཞིང་ཞེས་གསུངས་པའི་ཕྱིར། ཁྱོད་བདག་མེད་ཡིན་ན་ཁྱོད་ཀྱི་བློའི་གཞན་སེལ་ཡོད་པས་ཁྱབ། ཁྱོད་ཀྱི་
བློའི་གཞན་སེལ་ཡིན་ན་ཁྱོད་འཛིན་རྟོག་པའི་དངོས་ཡུལ་དང་སྣང་ཡུལ་ཡིན་པས་ཁྱབ། ཤུགས་ཡུལ་མ་
ཡིན་པས་ཁྱབ་ཀྱང་། ཁྱོད་འཛིན་རྟོག་པའི་ཤུགས་གཞལ་ཡིན་པས་མ་ཁྱབ་སྟེ། མེད་ངེས་ཡིན་ན་ཁྱོད་
འཛིན་རྟོག་པ་ལོག་ཤེས་ཡིན་དགོས་པའི་ཕྱིར། རྣམ་འགྲེལ་ཊི ཀ་ཆེན་ལས། བུམ་འཛིན་རྟོག་པ་ལ་བུམ་
བར་སྣང་བ་ལྟ་བུ་བློའི་སེལ་བ་དེ་ཉིད་བུམ་འཛིན་རྟོག་པའི་སྣང་ཡུལ་དང་དངོས་ཡུལ་གཉིས་ཀ་ཡིན་ལ་
ཞེས་གསུངས་པའི་ཕྱིར། བསྡུས་ན་ཁྱོད་ཀྱི་གཞན་སེལ་གསུམ་པོ་གང་རུང་ཡིན་ན་ཁྱོད་འཛིན་རྟོག་པའི་
དངོས་ཡུལ་མ་ཡིན་པས་ཁྱབ། ཤུགས་ཡུལ་ཡིན་པས་ཁྱབ་པའི་ཕྱིར། འདི་ལྟར་གསུངས་པ་དགག་པ་
གང་རུང་ཞིག་སྒྲུབ་པའི་རྟགས་ལ་དགག་རྟགས་ཀྱིས་ཁྱབ་པར་ཁས་བླང་བའི་ཤུགས་ཡིན་པས་ཞིབ་ཆ་
དང་སྔ་མ་ཊིཀ་ཆེན་གྱི་ལུགས་གང་བདེ་ཁས་བླང་བར་བྱ་ལ་རྒྱུ་མཚན་དེ་ཡིན་ནོ། །རྒྱུ་མཚན་ཤེས་ན་
ཁས་ལེན་ཙམ་གང་བྱས་ཀྱང་དོན་མི་འཆུག་གོ ། གཞི་ལ་སྦྱར་ན་བུམ་པ་མ་ཡིན་པས་སྟོང་པའི་བུམ་པ་
དང་བུམ་པ་མ་ཡིན་པ་ལས་ལོག་པ་རྣམས་བུམ་པའི་དོན་གྱི་སེལ་བ་དང་། རྣམ་བཤད་དང་ཞི་འཚོ་ཡབ་

ལེའུ་དང་པོའོ་མཐའ་དཔྱོད། 402
དགག་རྟགས་ཀྱི་འགྲེལ་བ་ངེས་བྱེད
སྲས་ལྟར་བུམ་པ་ལ་བུམ་མིན་མེད་པ་དང༌། ཤཱཀྱའི་ཡང་ཡིན་རུང་ལ་བྲམ་ཟེ་ལྟར་བུམ་མིན་ལ་བུམ་པ་
མེད་པ་ཡང་རུང༌། ཡང་ཤཱཀྱས་གཞན་དང་གཞན་གསུངས་པའི་ཤུགས་ཀྱིས་བུམ་པ་དང་བུམ་མིན་གྱི་
གཞི་མཐུན་མེད་པ་དང་གསུམ་པོ་བུམ་པའི་མེད་དགག་གི་སེལ་བ་དང་བུམ་འཛིན་རྟོག་པ་ལ་བུམ་པ་མ་
ཡིན་པ་ལས་ལོག་པར་སྣང་བ་བུམ་པའི་བློའི་གཞན་སེལ་ཡིན་ནོ། །
གསུམ་པ་རྩོད་སྤོང་ལ་ཁོ་ན་རེ། བཏགས་ཡོད་ཆོས་གསུམ་ཚང་བ་མ་ཡིན་པ་ལ་བཏགས་ཡོད་
ཆོས་གསུམ་ཚང་བ་མེད་པ་དེ་བཏགས་ཡོད་ཆོས་གསུམ་ཚང་བའི་མེད་དགག་གི་གཞན་སེལ་ཡིན་པར་
ཐལ་ལོ། །བྲམ་ཟེའི་ལུགས་ཀྱི་དེ་འཐད་པའི་ཕྱིར། འདོད་ན། བཏགས་ཡོད་ཆོས་གསུམ་ཚང་བ་མ་ཡིན་
པ་ལ་བཏགས་ཡོད་ཆོས་གསུམ་ཚང་བ་མེད་པར་ཐལ་ལོ། འདོད་པའི་ཕྱིར། །འདོད་ན། བཏགས་ཡོད་
ཆོས་གསུམ་མ་ཚང་བའི་མཚོན་བྱ་མེད་པར་ཐལ། འདོད་པའི་ཕྱིར་ན་མ་ཁྱབ་སྟེ། མཚོན་བྱ་མ་ཡིན་པའི་
མཚོན་བྱ་མེད་ཀྱང་། དེ་དེའི་མཚན་ཉིད་ཡིན་པའི་ཕྱིར། ཡང་ཁོ་ན་རེ། མཚོན་བྱ་ལ་མཚོན་བྱ་མ་ཡིན་པ་
མེད་པ་དེ་མཚོན་བྱའི་མེད་དགག་གི་སེལ་བ་ཡིན་པར་ཐལ། རྣམ་བཤད་དང་ཞི་འཚོའི་ལུགས་འཐད་པའི་
ཕྱིར༑ འདོད་ན། མཚོན་བྱ་ལ་མཚོན་བྱ་མ་ཡིན་པ་མེད་པར་ཐལ། འདོད་པའི་ཕྱིར། འདོད་ན། མཚོན་
བྱ་ལ་མཚན་ཉིད་མེད་པར་ཐལ། འདོད་པའི་ཕྱིར་ན་རྣམ་པ་གཅིག་ཏུ་མ་ཁྱབ་ཀྱང༌། འདོད་ན། མཚོན་
བྱའི་མཚན་ཉིད་མེད་པར་ཐལ། འདོད་པའི་ཕྱིར་ན་མ་ཁྱབ་སྟེ། མཚོན་བྱ་དེ་བཏགས་ཡོད་ཆོས་གསུམ་
མ་ཚང་བ་ལ་མེད་པ་གང་ཞིག མཚན་ཉིད་མཚོན་བྱ་ལ་མེད་པའི་ཕྱིར། དང་པོ་གྲུབ་སྟེ། མཚོན་བྱ་དེ་
བཏགས་ཡོད་ཆོས་གསུམ་ཚང་བ་ཁོ་ན་ལ་ཡོད་པའི་ཕྱིར། དེར་ཐལ། བཏགས་ཡོད་ཆོས་གསུམ་ཚང་བ་
དེ་བཏགས་ཡོད་ཆོས་གསུམ་ཚང་བ་ཁོ་ན་ལ་ཡོད་པའི་ཕྱིར། དེར་ཐལ། བཏགས་ཡོད་ཆོས་གསུམ་ཚང་
བ་དེ་མཚོན་བྱ་ཁོ་ན་ལ་ཡོད་པའི་ཕྱིར། མ་གྲུབ་ན། བཏགས་ཡོད་ཆོས་གསུམ་ཚང་བ་ཆོས་
ཅན། མཚོན་བྱ་ཁོ་ན་ལ་ཡོད་པར་ཐལ། བུམ་པ་མཚོན་བྱར་སྒྲུབ་པའི་རྗེས་ཁྱབ་ཡིན་པའི་ཕྱིར། འདིས་
བྲམ་ཟེའི་ལུགས་ལ་ཡང་སྐྱོན་མེད་པར་གྲུབ་བོ། །གཉིས་པ་གྲུབ་སྟེ། མཚན་ཉིད་མཚན་ཉིད་ཁོ་ན་ལ་

ལེའུ་དང་པོའོ་མཐའ་དཔྱོད། 403
དགག་རྟགས་ཀྱི་འགྲེལ་བ་ངེས་བྱེད།
ཡོད་པའི་ཕྱིར། དེར་ཐལ། རྫས་ཡོད་ཆོས་གསུམ་ཚང་བ་དེ་མཚན་ཉིད་ཁོ་ན་ལ་ཡོད་པའི་ཕྱིར། དེར་
ཐལ༑ དེ་དོན་བྱེད་ནུས་པ་མཚན་ཉིད་དུ་སྒྲུབ་པའི་རྗེས་ཁྱབ་ཡིན་པའི་ཕྱིར། ཡང་ཁོ་ན་རེ། ཁྱོད་མ་ཡིན་
དགག་དགག་པར་འདོད་པ་མི་འཐད་པར་ཐལ། བྱས་པ་སྒྲ་མི་རྟག་པར་སྒྲུབ་པའི་དགག་རྟགས་མ་ཡིན་
པའི་ཕྱིར་ན་མ་ཁྱབ། ཡང་ཁོ་ན་རེ། རྟོག་པ་ལ་དགག་རྟོག་གིས་ཁྱབ་པར་ཐལ། རྟོག་པ་ལ་སེལ་རྟོག་
གིས་ཁྱབ་པའི་ཕྱིར་ན་ཁ་ཅིག་མ་ཁྱབ་ཟེར དེར་ཐལ། རྟོག་པ་ལ་སེལ་འཇུག་གིས་ཁྱབ་པའི་ཕྱིར་ན་མ་
ཁྱབ༑ འོ་ན་རྟོག་པ་ཡིན་ན་རང་གི་ཞེན་ཡུལ་གྱི་ཆོས་དེའི་དགག་བྱ་དངོས་སུ་བཅད་ནས་འཛིན་པས་ཁྱབ་
པར་ཐལ། རྟོག་པ་ལ་དགག་རྟོག་གིས་ཁྱབ་པའི་ཕྱིར། འཁོར་གསུམ། འདོད་མི་ནུས་ཏེ། དངོས་པོ་
འཛིན་པའི་རྟོག་པ་ཡོད་པའི་ཕྱིར། ཡང་ཁོ་ན་རེ། རྟོག་པ་ཡིན་ན་དགག་རྟོག་ཡིན་པས་ཁྱབ་པར་
ཐལ། རྟོག་པ་ཡིན་ན་སེལ་བའི་རྣམ་པ་ཅན་ཡིན་པས་ཁྱབ་པའི་ཕྱིར་ན་ཊི ཀ་ཆེན་རྗེས་འབྲང་དག་མ་ཁྱབ་
ཟེར་དགོས་ཀྱང་འདི་ལའང་དགག་རྟོག་སྒྲུབ་རྟོག་སྔར་དང་འདྲ། ཡང་ཁོ་ན་རེ། བུམ་འཛིན་རྟོག་པ་
དགག་པའི་རྣམ་ཅན་ཡིན་པར་ཐལ། དེ་བུམ་པ་མ་ཡིན་པ་ལས་ལོག་པའི་རྣམ་པ་ཅན་ཡིན་པའི་
ཕྱིར༑ དེར་ཐལ། དེ་བུམ་པ་ལ་སེལ་བའི་རྣམ་པས་འཇུག་པའི་ཕྱིར་ན་ཁ་ཅིག་མ་ཁྱབ་ཟེར། ཁྱབ་པར་
ཐལ༑ སེལ་བའི་རྣམ་པ་ཞེས་པ་རྟོག་པའི་རྣམ་པར་འཇོག་དགོས་པའི་ཕྱིར། འོ་ན། ཤེས་བྱ་ཆོས་
ཅན། རྟོག་པའི་སྣང་ཡུལ་ཡིན་ན་སྒྲབ་པ་ཡིན་པས་ཁྱབ་པར་ཐལ། རྟོག་པས་སྣང་ཡུལ་ཡིན་ན་མ་ཡིན་
དགག་ཡིན་པས་ཁྱབ་པའི་ཕྱིར། ཁྱབ་པ་ཁས། མ་གྲུབ་ན། བློའི་སེལ་བ་ཐམས་ཅད་མ་ཡིན་དགག་མ་
ཡིན་པར་ཐལ་ལོ། །མ་གྲུབ་པ་དེའི་ཕྱིར། འདོད་ན། ལུང་རིགས་ཁས་བླང་གསུམ་གར་འགལ། གོང་
དུ་འདོད་ན། རྟོག་པ་ཡིན་ན་སྒྲུབ་འཇུག་ཡིན་པས་ཁྱབ་པར་ཐལ། རྟོག་པའི་སྣང་ཡུལ་ཡིན་ན་སྒྲུབ་པ་
རང་དབང་བ་ཡིན་པས་ཁྱབ་པའི་ཕྱིར། འདོད་ན། སེལ་འཇུག་གི་བློ་མེད་པར་ཐལ་ལོ། །དེ་བཞིན་དུ་
རྟོག་པའི་སྣང་ཡུལ་ཡིན་ན་རང་མཚན་ཡིན་པས་ཁྱབ་པར་ཐལ། དེ་ཡིན་ན་སྒྲུབ་པ་རང་དབང་བས་ཁྱབ་
པའི་ཕྱིར། འདོད་ན། དེ་ཡིན་ན་རྟོག་པའི་སྒྲོ་བཏགས་མ་ཡིན་པས་ཁྱབ་པ་དང་། དེ་ཡིན་ན་རྫས་སུ་གྲུབ་

ལེའུ་དང་པོའོ་མཐའ་དཔྱོད 404
དགག་རྟགས་ཀྱི་འགྲེལ་བ་ངེས་བྱེད
པས་ཁྱབ་པར་ཐལ་ལོ། །ཁོ་ན་རེ། མངོན་སུམ་ལ་སེལ་འཇུག་ཡོད་པར་ཐལ། སེལ་བ་ཡུལ་དུ་བྱེད་པའི་
མངོན་སུམ་ཡོད་པའི་ཕྱིར་ན་མ་ཁྱབ་ཅིང་མི་མཚུངས་ཏེ། རྟོག་པའི་སྣང་ཡུལ་སྒྲུབ་བ་ཡིན་ན་རྟོག་པ་སྒྲུབ་
འཇུག་ཡིན་དགོས་པར་སྨྲས་ཀྱི་རྟོག་པའི་ཡུལ་ལ་སྒྲུབ་པ་ཡོད་ན་རྟོག་པ་སྒྲུབ་འཇུག་ཡིན་ནོ་ཞེས་མ་སྨྲས་
པའི་ཕྱིར། རྩ་བར་འདོད་མི་ནུས་ཏེ། རང་གི་སྣང་ཡུལ་སེལ་བ་ཡིན་པའི་མངོན་སུམ་མི་སྲིད་པའི་
ཕྱིར༑ འདི་ཉིད་ལས། གཞལ་བྱ་གཉིས་ཕྱིར་ཚད་མ་གཉིས། །ཞེས་གསུངས་པའི་ཕྱིར། གང་དག་རྣམ་
འགྲེལ་སེམས་ཙམ་ཁོ་ནའི་ལུགས་ཡིན་པར་འདོད་པ་དག་གིས་སྐབས་འདི་དག་དང་གྲུབ་མཐའ་གོང་
འོག་ཤན་འབྱེད་ཤེས་དགོས་ཀྱི་ནེ་ཙོར་མ་སོང་བ་དགོས་སོ། །འདི་དག་ལ་དཔྱད་བྱ་མང་ཡང་རེ་ཞིག་བློ་
དམན་ལ་བསྐྱངས་བདེ་སླད་ཊི ཀ་ཀྱི་བཤད་པ་ཙམ་བཀོད་ནས་སེལ་བ་གསུམ་དེ་འཛིན་རྟོག་པའི་ཡུལ་
དུ་བྱེད་ཚུལ་ཡིག་ཪྙིང་ལྟར་བྱས་ཡོད་དོ། །སྨྲས་པ། གཞན་སེལ་མ་ཤེས་མུ་སྟེགས་ཆ་མེད་དང༌། །
ལྗོངས་འདིའི་གནས་ལུགས་སྒྲུབ་པ་རང་དབང་བ། །འདོད་སོགས་ལོག་རྟོག་མུན་པ་སེལ་གསུམ་གྱི། །
འོད་སྟོང་འདིས་བསལ་ཕན་བདེའི་འདབ་བརྒྱ་བཞད། །ཆེར་རློམ་ཁེངས་དྲེགས་མཐོན་པོའི་མཁར་ལྡིང་
ཡང་༑ ༑སེལ་ངོའི་གནས་ལུགས་མ་རྟོགས་རྩོད་རིགས་ཀྱི། །འཕྲོག་བྱེད་བཞོན་པས་བློ་གྲོས་སྤྱན་སྟོང་
ལྡན༑ ༑མ་ལུས་དགྱེས་པའི་ལྟད་མོས་རྣམ་པར་རྩེན། །བར་སྐབས་ཀྱི་ཚིགས་སུ་བཅད་པའོ།། །།
གསུམ་པ་ལ་གཏན་ཚིགས་དཔེར་བརྗོད་པ་དང་། དེ་ལ་རྩོད་པ་སྤངས་བ་དང་། སྦྱོར་བའི་དབྱེ་
བ་གསུམ། དང་པོ་འཆད་པར། རང་བཞིན་ཁྱད་པར་བྱེ་བྲག་ལ། །ལྟོས་པའམ་འོན་ཏེ་འབའ་ཞིག་པ། །
བསྒྲུབ་བྱ་སྒྲུབ་པའི་ཕྱིར་བརྗོད་དེ། །འཇིག་ལ་འབྲས་དང་ཡོད་ཉིད་བཞིན། །ཞེས་བྱུང་། འདིའི་འཕྲོས་
སོགས་སླ། མཐའ་དཔྱད་པ་འ ཞག་སྤངས་གསུམ་ལས། དང་པོ་ལ་ཁོ་ན་རེ། ཡོད་པ་སྒྲ་མི་
རྟག་པར་སྒྲུབ་པའི་རང་བཞིན་དག་པ་བའི་རྟགས་ཡང་དག་ཡིན་པར་ཐལ། འདི་ཉིད་ལས། འཇིག་ལ་
འབྲས་དང་ཡོད་ཉིད་བཞིན། །ཞེས་པའི་ཡོད་ཉིད་ཅེས་པའི་དོན་གྲུབ་པའི་ཕྱིར། དེས་ན་རྟོག་བཏགས་
ཡིན་ན་ཡོད་པ་མ་ཡིན་ཟེར་ན་འདི་འགྱུར་ཁྱད་ཡིན་ཚུལ་བཤད་ཟིན་ཅིང་། ཁོ་རང་ལ་འོ་ན། ཡོད་པ་མི་

ལེའུ་དང་པོའོ་མཐའ་དཔྱོད།( ༢ 405
དགག་རྟགས་ཀྱི་འགྲེལ་བ་ངེས་བྱེད
རྟག་པ་དང་འབྲེལ་བ་ཆོས་ཅན། མི་རྟག་པར་ཐལ། ཡོད་པའི་ཕྱིར། འཁོར་གསུམ། མ་གྲུབ་ན། ཡོད་
པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་མ་གྲུབ་པར་ཐལ། ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་འབྲེལ་བ་མེད་པའི་ཕྱིར། རྟགས་ཁས། འཁོར་གསུམ། ཁྱབ་སྟེ། རང་འགྲེལ་
ལས༑ འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་དག་ངེས་པ་མེད་དེ་ཞེས་གསུངས་པའི་
ཕྱིར༑ འཁོར་གསུམ། ཡང་ཁོ་ན་རེ། སེལ་ངོར་ཡོད་ན་མི་རྟག་པས་ཁྱབ་པ་ཡོད་ཀྱི་ཡོད་ན་མི་རྟག་པས་
ཁྱབ་པ་མེད་དོ་ཞེ་ན། འོ་ན། ཡོད་ན་མི་རྟག་པས་ཁྱབ་པ་ཆོས་ཅན། མི་རྟག་པར་ཐལ། སེལ་ངོར་ཡོད་
པའི་ཕྱིར། རྟགས་ཁས འདོད་ན། ཡོད་པར་ཐལ་ལོ། ཡང་ཁོ་ན་རེ། སེལ་ངོར་ཡོད་ན་སེལ་ངོར་མི་
རྟག་པས་ཁྱབ་ཀྱི། སེལ་ངོར་ཡོད་ན་མི་རྟག་པས་མ་ཁྱབ་ཟེར་ན། ཤེས་བྱ་ཆོས་ཅན། ཁྱབ་པ་མེད་པར་
ཐལ། སེལ་ངོར་ཡོད་པའི་ཕྱིར། ཁྱབ་པ་ཁས། དེར་ཐལ། རྟོག་ངོར་ཡོད་པའི་ཕྱིར། ཡང་ཁ་ཅིག་ན་
རེ༑ སྒྲ་མི་རྟག་པར་སྒྲུབ་པའི་རྟགས་ཡང་དག་གང་ཞིག རང་གི་དོན་སྤྱི་འཆར་བ་རང་གི་ཁྱད་པར་བྱེད་
ཆོས་ཀྱི་དོན་སྤྱི་འཆར་བ་ལ་ལྟོས་པ་དེ་སྒྲུབ་ཀྱི་ཁྱད་པར་ལྟོས་པ་བའི་རྟགས་དང་། དེ་གང་ཞིག་དེ་ལྟར་
མི་ལྟོས་པ་དེ་སྒྲུབ་ཀྱི་ཁྱད་པར་དག་པ་བའི་རྟགས་ཡང་དག་གི་མཚན་ཉིད་ཟེར་ན། དེ་ལ་ལ་ལ་ན་
རེ། དངོས་པོ་ཆོས་ཅན། དེ་སྒྲུབ་ཀྱི་ཁྱད་པར་ལྟོས་པ་པའི་རྟགས་ཡང་དག་ཡིན་པར་ཐལ། དེའི་མཚན་
ཉིད་དེའི་ཕྱིར། རྟགས་དང་པོ་སླ། གཉིས་པ་གྲུབ་སྟེ། ཁྱོད་ཀྱི་དོན་སྤྱི་འཆར་བ་རང་གི་ཁྱད་པར་བྱེད་
ཆོས་དོན་བྱེད་ནུས་པའི་དོན་སྤྱི་འཆར་བ་ལ་ལྟོས་པའི་ཕྱིར། དེར་ཐལ། དོན་བྱེད་ནུས་པ་ཁྱོད་ཀྱི་མཚན་
ཉིད་ཡིན་པའི་ཕྱིར་ན་མ་ཁྱབ་སྟེ། ཚད་མས་ངེས་པ་ལ་དེ་ལྟར་དགོས་ཀྱང་དོན་སྤྱི་འཆར་བ་མཚན་ཉིད་
ལ་མི་ལྟོས་པའི་ཕྱིར། དེར་ཐལ། དོན་བྱེད་ནུས་པའི་དོན་སྤྱི་མ་ཤར་བར་དངོས་པོའི་དོན་སྤྱི་ཤར་བ་ཡོད་
པའི་ཕྱིར། དེར་ཐལ། དངོས་པོའི་སྒྲ་སྤྱི་རྐྱང་པ་འཛིན་པའི་རྟོག་པ་དེ་དེ་ཡིན་པའི་ཕྱིར། དམ་བཅའ་སྔ་
མ་དེ་ལ། དངོས་པོ་ཆོས་ཅན། སྒྲ་མི་རྟག་པར་སྒྲུབ་པའི་ཁྱད་པར་ལྟོས་པ་བའི་རང་བཞིན་གྱི་རྟགས་
ཡང་དག་ཡིན་པར་ཐལ། དེ་སྒྲུབ་ཀྱི་རྟགས་ཡང་དག་གང་ཞིག རང་གི་དོན་སྤྱི་འཆར་བ་རང་གི་ཁྱད་

ལེའུ་དང་པོའོ་མཐའ་དཔྱོད། །༢༢ 406
དགག་རྟགས་ཀྱི་འགྲེལ་བ་ངེས་བྱེད།
པར་བྱེད་ཆོས་དངོས་པོ་ཡིན་པའི་དོན་སྤྱི་འཆར་བ་ལ་ལྟོས་པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་ཁྱད་
པར་དག་པ་བའི་རྟགས་ཡང་དག་ཡིན་པའི་ཕྱིར། གཉིས་པ་གྲུབ་སྟེ། དེའི་དོན་སྤྱི་འཆར་བ་དངོས་པོ་
ཡིན་པའི་དོན་སྤྱི་འཆར་བ་ལ་ལྟོས་པའི་ཕྱིར། མ་གྲུབ་ན། དངོས་པོ་ཆོས་ཅན། དེ་ལྟར་ལྟོས་པར་
ཐལ༑ ཁྱོད་ཀྱི་དེ་དེའི་དེ་ལ་ལྟོས་པ་གང་ཞིག དངོས་པོ་ཡིན་པ་ཁྱོད་ཀྱི་ཁྱད་པར་བྱེད་ཆོས་ཡིན་པའི་
ཕྱིར༑ དང་པོ་གྲུབ་སྟེ། ཁྱོད་ཡིན་པ་ཡོད་པའི་ཆོས་ཡིན་པའི་ཕྱིར། གཉིས་པ་མ་གྲུབ་ན། དངོས་པོ་
ཆོས་ཅན། ཁྱོད་ཡིན་པ་དང་ཁྱོད་ཡོད་པ་ཁྱོད་ཀྱི་ཁྱད་པར་བྱེད་ཆོས་ཡིན་པར་ཐལ། ཁྱོད་ཡིན་པ་དང་
ཁྱོད་ཡོད་པ་ཡོད་པའི་ཕྱིར། ཁྱབ་སྟེ། དེ་ཡིན་པ་དེ་དེ་དང་ཐ་དད་གང་ཞིག དེའི་ཁྱད་ཆོས་ཡིན་པའི་
ཕྱིར༑ དང་པོ་གྲུབ་སྟེ། དངོས་པོ་ཡིན་པ་ཡོད་ཅིང་། དངོས་པོ་དང་གཅིག་མ་ཡིན་པའི་ཕྱིར། མ་གྲུབ་
ན༑ ཆོས་དེའི་དེ་ཡིན་པ་ཆོས་དེ་དང་གཅིག་ཡིན་པར་ཐལ། མ་གྲུབ་པ་དེའི་ཕྱིར། ཆོས་དེའི་ཡིན་པ་
ཆོས་ཅན། ཁྱོད་མེད་ན་ཆོས་དེ་མེད་དགོས་པར་ཐལ། ཁྱོད་ཆོས་དེ་དང་གཅིག་ཡིན་པའི་ཕྱིར འདོད་
ན༑ རྟག་དངོས་གཉིས་ཆོས་ཅན། མེད་པར་ཐལ། ཁྱོད་ཡིན་པ་མེད་པའི་ཕྱིར། རྟགས་ཁས། འཁོར་
གསུམ། གོང་གི་རྟགས་གཉིས་པ་གྲུབ་སྟེ། དངོས་པོ་དངོས་པོ་མ་ཡིན་པ་ལས་ལོག་པའི་ཁྱད་གཞི་ཡིན་
པའི་ཕྱིར། གཞན་ཡང་། དངོས་པོའི་དོན་སྤྱི་འཆར་བ་དངོས་པོ་མ་ཡིན་པ་ལས་ལོག་པའི་དོན་སྤྱི་འཆར་
བ་ལ་ལྟོས་པར་ཐལ། དངོས་པོ་འཛིན་པའི་རྟོག་པ་ལ་དངོས་པོ་མ་ཡིན་པ་ལས་ལོག་པའི་དོན་སྤྱི་ཤར་
བའི་ཕྱིར། དེར་ཐལ། དེ་དེའི་དངོས་ཡུལ་དང་སྣང་ཡུལ་ཡིན་པར་མཁས་གྲུབ་ཊིཀ་ཆེན་ནས་བཤད་པ་
ལྟར་རུང་བའི་ཕྱིར། བྱས་པ་ལ་ཁོ་ན་རེ། དངོས་པོ་འཛིན་པའི་རྟོག་པ་ཆོས་ཅན། དགག་རྟོག་ཡིན་པར་
ཐལ༑ རང་ཡུལ་གྱི་དགག་པའི་རྣམ་པ་ཤར་བའི་རྟོག་པ་ཡིན་པའི་ཕྱིར་ན་ཤིན་ཏུ་མ་ཁྱབ་སྟེ། འདི་ཡིག་
རྙིང་འདེའི་ཡང་གཞན་གྱི་དགག་རྟོག་ལ་འགལ་བ་བསྟན་པ་ལས་རང་ལུགས་མ་བཞག་པས་སྔར་བཤད་
པ་ལྟར་རོ། །འོ་ན། དེ་ཆོས་ཅན། དགག་རྟོག་ཡིན་པར་ཐལ། རང་ཡུལ་དགག་པའི་རྣམ་པ་ཤར་བའི་
རྟོག་པ་ཡིན་པའི་ཕྱིར། ཁྱབ་པ་ཁས། འཁོར་གསུམ རྟགས་གྲུབ་སྟེ། རང་གི་སྣང་ཡུལ་གྱི་སེལ་བའི་

ལེའུ་དང་པོའོ་མཐའ་དཔྱོད 407
དགག་རྟགས་ཀྱི་འགྲེལ་བ་ངེས་བྱེད
རྣམ་པ་ཅན་ཡིན་པའི་ཕྱིར། འཁོར་གསུམ དེར་ཐལ། རང་གི་སྣང་ཡུལ་སེལ་བ་གང་ཞིག ཁྱོད་དེའི་
རྣམ་པ་ཅན་ཡིན་པའི་ཕྱིར། དང་པོ་གྲུབ་སྟེ། རྟོག་པ་ཡིན་པའི་ཕྱིར། གཉིས་པ་གྲུབ་སྟེ། ཁྱོད་ཀྱི་སྣང་
ཡུལ་དེ་ཁྱོད་ཀྱི་སྣང་ཡུལ་ཡིན་པའི་ཕྱིར། དེར་ཐལ། དེ་ཁྱོད་ཀྱི་ཤུགས་ཡུལ་མ་ཡིན་་པ་གང་
ཞིག དངོས་ཡུལ་ཡང་མིན། དེ་ཁྱོད་ཀྱི་སྣང་ཡུལ་དང་གཅིག་ཡིན་པའི་ཕྱིར། རྟགས་དང་པོ་མ་གྲུབ་
ན༑ འོ་ན། ཁྱོད་ཀྱི་ཤུགས་ཡུལ་སྣང་ཡུལ་དུ་ཐལ། ཁྱོད་ཀྱི་སྣང་ཡུལ་ཤུགས་ཡུལ་ཡིན་པའི་ཕྱིར། འདི་
ནི་དགག་་རྟགས་ཀྱི་ཁས་ལེན་མ་བྱུང་བའི་སྟབས་ཡིན་གྱི་དབུ་ཚད་རྒྱ་གཞུང་འདི་ཙམ་གང་གི་དགོངས་པ་
མ་ཡིན་ནོ། །དེས་ན་མི་རྟག་པ་ཡིན་པ་སྒྲ་མི་རྟག་པར་སྒྲུལ་པའི་དངོས་ཀྱི་ཆོས་ཡིན་ཡང་མི་རྟག་པ་མ་
ཡིན་པ་ལས་ལོག་པ་མིན་ཟེར་ཡང་མི་དགོས་པར་གཉིས་ཀ་དེ་སྒྲུབ་ཀྱི་དངོས་ཀྱི་ཆོས་བྱས་ཆོག་པས་
རྒྱས་པར་གསུམ་པར་འཆད་པར་འགྱུར་རོ། །ཡང་ཁ་ཅིག ཁྱོད་དེ་སྒྲུབ་ཀྱི་རྟགས་ཡང་དག་གང་ཞིག
ལྟོས་པ་བྱེད་ཆོས་འཕེན་པ་དང་པོ་དང་། མི་འཕེན་པ་གཉིས་པའི་མཚན་ཉིད་ཟེར་ན། དངོས་པོ་ཆོས་
ཅན༑ དེ་སྒྲུབ་ཀྱི་ཁྱད་པར་ལྟོས་པའི་རྟགས་ཡང་དག་ཏུ་ཐལ། མཚན་ཉིད་དེའི་ཕྱིར། དང་པོ་
སླ༑ གཉིས་པ་གྲུབ་སྟེ རང་བརྗོད་པའི་སྒྲས་རང་གི་ལྟོས་པ་བྱེད་ཆོས་རང་མ་ཡིན་པ་ལས་ལོག་པ་
འཕེན་པའི་ཕྱིར། དེར་ཐལ། ཁྱོད་ཡིན་པ་ཡོད་པའི་ཕྱིར། ཡང་ཁ་ཅིག དེ་སྒྲུབ་ཀྱི་རང་བཞིན་གྱི་རྟགས་
ཡང་དག་གང་ཞིག རང་བརྗོད་པའི་སྒྲས་རང་གི་བྱེད་ཆོས་འཕེན་པ་དང་མི་འཕེན་པ་མཚན་ཉིད་ཡིན་
པར་ཐལ། རྣམ་བཤད་ལས། བྱས་ཞེས་བརྗོད་པའི་སྒྲས་རང་གི་བྱེད་པ་པོ་བློ་ཡུལ་དུ་འཕེན་པ་ལྟར་ལྟོས་
པའི་དོན་ནོ་ཞེས་གསུངས་པའི་ཕྱིར་ན་མ་ཁྱབ་སྟེ། བྱེད་པ་པོ་ལྟ་བུའི་ལྟོས་ཆོས་སྒྲས་འཕེན་མི་འཕེན་གྱི་
དོན་ཡིན་གྱི་ལྟོས་ཆོས་བྱེད་པ་པོ་གཅིག་འཕེན་མི་འཕེན་གྱི་དོན་མ་ཡིན་པ་ནི་ལྟ་བུ་ཞེས་པས་ཤེས་ནུས་
པའི་ཕྱིར། མཚན་ཉིད་དེ་ལ་བྱས་པའི་བྱེ་བྲག་ཆོས་ཅན། མཚན་ཉིད་དེར་ཐལ། དེ་སྒྲུབ་ཀྱི་ཁྱད་པར་
ལྟོས་པ་བའི་རང་བཞིན་གྱི་རྟགས་ཡང་དག་ཡིན་པའི་ཕྱིར། རྩ་བར་འདོད་ན། རང་གི་བྱེད་པ་པོ་ཡོང་
པར་ཐལ། འདོད་པའི་ཕྱིར། འདོད་མི་ནུས་ཏེ། རྟག་པ་ཡིན་པའི་ཕྱིར།

ལེའུ་དང་པོའོ་མཐའ་དཔྱོད 408
དགག་རྟགས་ཀྱི་འགྲེལ་བ་ངེས་བྱེད
གཉིས་པ་རང་ལུགས་ལ། མཚན་ཉིད་དང་དབྱེ་བ་གཉིས། དང་པོ་ནི། ཁྱོད་དེ་སྒྲུབ་ཀྱི་རང་
བཞིན་གྱི་རྟགས་ཡང་དག་གང་དེ་སྒྲུབ་ཀྱི་རྟགས་སུ་བཀོད་པའི་ཚིག་གིས་རང་གི་ལྟོས་ཆོས་འཕེན་པའི་
བཏགས་ཡོད་དེ། དེ་སྒྲུབ་ཀྱི་ཁྱད་པར་ལྟོས་པ་བའི་རང་བཞིན་གྱི་རྟགས་ཡང་དག་གི་མཚན་ཉིད་ཡིན་
ཏེ༑ དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཅེས་པས་གཏན་ཚིགས་ལྟར་སྣང་དང་འབྲས་སོགས་ཀྱི་
རྟགས་གཅོད། དེ་སྒྲུབ་ཀྱི་རྟགས་སུ་བཀོད་པའི་ཚིག་གིས་ཞེས་པས་བཏགས་ཡོད་ཡིན་ཡང་དེ་སྒྲུབ་ཀྱི་
ཁྱད་པར་དག་པ་པའི་རྟགས་དངོས་པོ་ལྟ་བུ་གཅོད། རྟགས་སུ་བཀོད་པའི་ཚིག་གིས་རང་གི་ལྟོས་ཆོས་
འཕེན་པའི་བཏགས་ཡོད་ཅེས་པས་དངོས་པོ་ཡིན་པ་ལྟ་བུའི་ཁྱད་ཆོས་འཕང་བས་དེར་འགྱུར་བ་གཅོད་
པའི་ཕྱིར། འདི་ནི་རྣམ་བཤད་ལས། བྱས་ཞེས་བརྗོད་པའི་སྒྲས་རང་གི་རང་གི་བྱེད་པ་པོ་བློ་ཡུལ་དུ་
འཕེན་པ་ལྟར་ལྟོས་པའི་དོན་ནོ། །ཞེས་གསུངས་པའི་དོན་འཁྲུལ་མེད་ཡིན་པའི་ཕྱིར་ཏེ། ལྟོས་པའི་དོན་
ནོ་ཞེས་གསུང་གི་ཟུར་བཏོན་པའི་ཕྱིར། རང་འགྲེལ་ལས་ཀྱང་། གཞན་གྱི་བྱེད་པ་ལ་ལྟོས་པའི་ངོ་བོ་ནི་
བྱས་པ་ཡིན་པ་དེ་བས་ན་ཞེས་གསུངས་པའི་ཕྱིར། དེ་ལ་དབྱེ་ན། རང་བརྗོད་པའི་སྒྲས་རང་གི་ཁྱད་ཆོས་
རྫས་གཞན་འཕེན་པའི་དེ་དང་། རང་བརྗོད་པའི་སྒྲས་རང་གི་ལྟོས་ཆོས་རྫས་གཞན་མ་ཡིན་པ་འཕེན་པའི་
ཁྱད་པར་ལྟོས་པ་བའི་རང་བཞིན་གྱི་རྟགས་ཡང་དག་གཉིས། དང་པོ་ལ་དབྱེ་ན་རང་བརྗོད་པའི་སྒྲས་རང་
གི་ལྟོས་ཆོས་རང་དང་རྫས་གཞན་པའི་རྒྱུ་འཕེན་པའི་དེ་དང་འབྲས་བུ་འཕེན་དེ་གཉིས། དང་པོ་ལ་དབྱེ་ན་
རང་བརྗོད་པའི་སྒྲས་རང་གི་ལྟོས་ཆོས་རང་དང་རྫས་གཞན་པའི་རྒྱུ་དངོས་སུ་འཕེན་པའི་དེ་དང་། དེ་
འདྲའི་རྒྱུ་ཤུགས་ལ་འཕེན་པའི་དེ་གཉིས། མཚན་གཞི་ནི། རང་རྒྱུ་ལས་སྐྱེས་པ་དེ་རང་བརྗོད་པའི་སྒྲས་
རང་གི་ལྟོས་ཆོས་རང་དང་རྫས་གཞན་རྒྱུ་དངོས་སུ་འཕེན་པའི་སྒྲ་མི་རྟག་པར་སྒྲུབ་པའི་ཁྱད་པར་ལྟོས་པ་
པའི་རང་བཞིན་གྱི་རྟགས་ཡང་དག་གི་མཚན་གཞི་དང་། རྩོལ་བྱུང་དེ་རང་བརྗོད་པའི་སྒྲས་རང་གི་ལྟོས་
ཆོས་རང་དང་རྫས་གཞན་རྒྱུ་དངོས་སུ་འཕེན་པའི་དུང་སྒྲ་མི་རྟག་པར་སྒྲུབ་པའི་ཁྱད་བར་ལྟོས་པཔའི་
རང་བཞིན་གྱི་རྟགས་ཡང་དག་གི་མཚན་གཞི བྱས་པ་དེ་རང་བརྗོད་པའི་སྒྲས་རང་གི་ལྟོས་ཆོས་རང་

ལེའུ་དང་པོའོ་མཐའ་དཔྱོད། 409 ཡིད་ཆེས་ཀྱི་རྟགས་ཡང་དག་
དང་རྫས་གཞན་རྒྱུ་ཤུགས་ལ་འཕེན་པའི་སྒྲ་མི་རྟག་པར་སྒྲུབ་པའི་ཁྱད་པར་ལྟོས་པ་བའི་རང་བཞིན་གྱི་
རྟགས་ཡང་དག་ངང༌། རང་འབྲས་སྐྱེད་བྱེད་དེ་རང་བརྗོད་པའི་སྒྲས་རང་གི་ལྟོས་ཆོས་རྫས་གཞན་དུ་
འཕེན་པའི་སྒྲ་མི་རྟག་པར་སྒྲུབ་པའི་ཁྱད་པར་ལྟོས་པ་བའི་རང་བཞིན་གྱི་རྟགས་ཡང་དག དོན་བྱེད་ནུས་
པ་དང་། སྐྱེ་ལྡན་དང་། དངོས་པོར་ཡོད་པ་གསུམ་རེ་རེ་ནས་རང་བརྗོད་པའི་སྒྲས་རང་གི་ལྟོས་ཆོས་
རྫས་གཞན་མ་ཡིན་པ་འཕེན་པའི་སྒྲ་མི་རྟག་པར་སྒྲུབ་པའི་ཁྱད་པར་ལྟོས་པ་བའི་རང་བཞིན་གྱི་རྟགས་
ཡང་དག་གི་མཚན་གཞི་ཡིན་པ་ལྟ་བུ་རྣམས་སོ། །ཁྱོད་དེ་སྒྲུབ་ཀྱི་རང་བཞིན་གྱི་རྟགས་ཡང་དག་གང་
ཞིག དེ་སྒྲུབ་ཀྱི་རྟགས་སུ་བཀོད་པའི་ཚིག་གིས་ལྟོས་ཆོས་མི་འཕེན་པའི་རྫས་ཡོད་དང་དེའི་ཆར་
གཏོགས་ཀྱི་ཆོས་གང་རུང་ཡིན་པ་དེ། ཁྱོད་དེ་སྒྲུབ་ཀྱི་ཁྱད་པར་དག་པ་བའི་རང་བཞིན་གྱི་རྟགས་ཡང་
དག་གི་མཚན་ཉིད། མཚན་གཞི་སྒྲ་མི་རྟག་པར་སྒྲུབ་ལ་དངོས་པོ་ལྟ་བུའོ། །འདིའི་ལྟོས་ཚུལ་བཤད་པ་
ལྟར་ཡིན་ཏེ། བསྒྲུབ་བྱའི་ཆོས་ལྟོས་མི་ལྟོས་མི་དཔྱོད་པའི་ཕྱིར།
གསུམ་པ་རྩོད་སྤོང་ལ་ཁོ་ན་རེ། དངོས་པོ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཁྱད་པར་
དག་པ་བའི་རྟགས་ཡང་དག་མ་ཡིན་པར་ཐལ། ཁྱོད་བཏགས་ཡོད་ཡིན་པའི་ཕྱིར་ན་མ་ཁྱབ་
སྟེ༑ བཏགས་ཡོད་ལ་རང་ཚིག་གིས་བཏགས་ཡོད་དུ་མི་སྟོན་ན་ཁྱད་པར་ལྟོས་པའི་གཏན་ཚིགས་སུ་མི་
འགྱུར་བའི་ཕྱིར། ཡང་ཁོ་ན་རེ། འདིའི་ཁྱད་པར་ལྟོས་མི་ལྟོས་དེ་དེ་སྒྲུབ་ཀྱི་ཆོས་ལ་བྱེད་རིགས་པར་
ཐལ༑ འདིའི་རང་བཞིན་ཞེས་པ་དེ་སྒྲུབ་ཀྱི་ཆོས་ཀྱི་རང་བཞིན་གཅིག་མི་གཅིག་ལ་བྱེད་པའི་ཕྱིར་ན་མ་
ཁྱབ་བོ།
ཡིད་ཆེས་ཀྱི་རྟགས་ཡང་དག་བཤད་པ།
འདི་ཉིད་ལས མཐོང་དང་མ་མཐོང་དངོས་པོ་ཡི། །དོན་དེ་དག་ལ་མངོན་སུམ་དང༌། །རྗེས་སུ་
དཔག་རྣམ་གཉིས་ཀྱིས་ཀྱང་། །གནོད་མེད་འདི་ཡི་མི་བསླུ་བའོ། །ཞེས་པའི་འཕྲོས་དང་མཐའ་དཔྱད་པ་

ལེའུ་དང་པོའོ་མཐའ་དཔྱོད། 410
ཡིད་ཆེས་ཀྱི་རྟགས་ཡང་དག
གཉིས། དང་པོ་ནི། འདི་གང་ལས་འཕྲོས་ཚུལ་ཡོད་དེ། སྒྲ་རྣམས་དངོས་དང་ལྷན་ཅིག་ཏུ། །ཞེས་པའི་
ཚིགས་བཅད་སྐབས་སུ་བུམ་པ་ཞེས་པའི་སྒྲ་དེ་བུམ་པ་ཞེས་པའི་སྒྲ་དང་ལྡན་པའི་ཤར་གཞིར་བུམ་པ་
ཡོད་པར་སྒྲུབ་པའི་རྟགས་ཡང་དག་མ་ཡིན་པར་བཤད་པ་ལ་ཁོ་ན་རེ། འོ་ན་ཕྱོགས་གླང་གིས། ཡིད་
ཆེས་ཚིག་ནི་མི་བསླུ་བའི། །སྤྱི་ལས་རྗེས་སུ་དཔག་པ་ཉིད། །ཅེས་པ་དང་འགལ་ལོ་ཞེ་ན། དེ་འགོག་པ་
ལ་ཐོག་མར་ལུང་དེའི་དོན་ནི་གཞལ་བྱའི་གནས་དང་པོ་གཉིས་སྟོན་པའི་གསུང་དང་། ཤིན་ཏུ་ལྐོག་གྱུར་
སྟོན་པའི་གསུང་དུ་མ་ཡོད་པ་ལས་རང་གི་བསྟན་བྱའི་དོན་ལ་མི་བསླུ་བར་སྒྲུབ་པའི་ཆེད་དུ་དེ་ལྟར་
གསུང་གི་ལུང་གང་ཡིན་ཐམས་ཅད་ཀྱི་དབང་དུ་བྱས་པ་མ་ཡིན་པའི་ཕྱིར། ཞེས་འཆད་པར། འདི་ཉིད་
ལས༑ ཡིད་ཆེས་ཚིག་ནི་མི་བསླུ་བའི། །སྤྱི་ལས་རྗེས་སུ་དཔག་པ་ཉིད། །ཅེས་བྱུང་། འོ་ན། ཚད་མར་
གྱུར་པའི་ལུང་ཇི་ལྟ་བུ། ལུང་ཚད་མ་ཡིན་པའི་རྒྱུ་མཚན་གང་། ཚད་མར་སྒྲུབ་པའི་དགོས་པ་ཇི་ལྟ་བུ་ཞེ་
ན༑ དང་པོ་དེ་ནི་ཁྱད་པར་གསུམ་ལྡན་ཞིག་དགོས་ཞེས་འཆད་པར། འདི་ཉིད་ལས། འབྲེལ་བ་དང་ནི་
རྗེས་མཐུན་ཐབས། །སྐྱེས་བུའི་དོན་ནི་རྗོད་བྱེད་དག །ཡོངས་བརྟགས་དབང་དུ་བྱས་ཡིན་གྱི། །དེ་ལས་
གཞན་པའི་དབང་བྱས་མིན། །ཞེས་བྱུང་། གཉིས་པའི་རྒྱུ་མཚན་ལུང་དེའི་བསྟན་དོན་ལ་ཚད་མ་གསུམ་
གྱིས་མི་གནོད་པ་ཞིག་དགོས་ཞེས་འཆད་པར། འདི་ཉིད་ལས། མཐོང་དང་སོགས་དྲངས་མ་ཐག་གི་
གཞུང་དེ་བྱུང༌། གསུམ་པ་དེ་འཆད་པར། འདི་ཉིད་ལས། ཡིད་ཆེས་ཚིག་ནི་མི་བསླུ་བའི།
ནས༑ གཞན་ལའང་རྗེས་སུ་དཔག་པ་ཡིན། །ཞེས་ཚིགས་བཅད་གཉིས་བྱུང༌།
འདི་དག་གི་མཐའ་དཔྱད་པ་ལ་གསུམ་ལས དང་པོ་ལ་ཁ་ཅིག་ན་རེ། མཐོང་དང་ཞེས་པས་
མངོན་གྱུར་རྐྱང་པ་ལ་བྱེད་ཀྱི་ཅུང་ཟད་ལྐོག་གྱུར་ལ་མི་བྱེད་ཟེར་ན། འོ་ན། འདིའི་དངོས་བསྟན་གྱི་མིག་
དབང་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་གྲུབ་ཅིང༌། འདོད་མི་ནུས་ཏེ ཆོས་
མཆོག་གིས་འཐད་ལྡན་ལས། རྟེན་མིག་མཐོང་བས་ཀྱང་མཐོང་བར་བརྗོད་དོ་ཞེས་གསུངས་པའི་
ཕྱིར༑ ཡང་ཁ་ཅིག་ན་རེ། རང་ཉིད་མངོན་གྱུར་བསྟན་པ་ལ་མངོན་སུམ་གྱིས་མི་གནོད་ཅིང་དེས་གྲུབ་པ་

ལེའུ་དང་པོའོ་མཐའ་དཔྱོད 411
ཡིད་ཆེས་ཀྱི་རྟགས་ཡང་དག
དང༌༑ ཅུང་ཟད་ལྐོག་གྱུར་བསྟན་པ་ལ་དངོས་སྟོབས་རྗེས་དཔག་གིས་མི་གནོད་ཅིང་དེས་གྲུབ་པ་
དང་༑ ཤིན་ཏུ་ལྐོག་གྱུར་སྟོན་པ་ལ་ཡིད་ཆེས་རྗེས་དཔག་གིས་མི་གནོད་ཅིང་དེས་གྲུབ་པ་དེ་དཔྱད་
གསུམ་གྱིས་དག་པའི་ལུང་གི་མཚན་ཉིད་ཟེར་ན། དེ་ཆོས་ཅན། དཔྱད་གསུམ་གྱིས་དག་པའི་ལུང་ཚད་
མས་ངེས་པའི་གང་ཟག་ཡིན་ན་ཁྱོད་ཚད་མས་ངེས་པའི་གང་ཟག་ཡིན་དགོས་པར་ཐལ། ཁྱོད་དེའི་
མཚན་ཉིད་ཡིན་པའི་ཕྱིར། རྟགས་ཁས། འདོད་ན། དཔྱད་གསུམ་གྱིས་དག་པའི་ལུང་གི་རྟགས་
ལས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་བྱའི་དོན་ལ་མི་བསླུ་བར་
སྒྲུབ་པའི་ཕྱི་རྒོལ་ཡང་དག་ཆོས་ཅན། དེར་ཐལ། དེའི་ཕྱིར། འཁོར་གསུམ། འདོད་ན། དེས་ལུང་དེ་
ལུང་རྣམ་དག་ཏུ་གྲུབ་ཟིན་པར་ཐལ་ལོ། །འདོད་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་ཕྱི་རྒོལ་རྣམ་
དག་ཡིན་པའི་ཕྱིར། ཡང་ཁ་ཅིག་ན་རེ། ཡིད་ཆེས་ཀྱི་རྟགས་ཡང་དག་མེད་ཟེར་ན། འོ་ན། ཡིད་ཆེས་
རྗེས་དཔག་མེད་པར་ཐལ འདོད་པའི་ཕྱིར། འདོད་ན ཤེས་བྱ་ཤིན་ཏུ་ལྐོག་གྱུར་ཡིན་ན་འཇལ་བྱེད་
ཚད་མ་མེད་པས་ཁྱབ་པར་ཐལ། འདོད་པའི་ཕྱིར། ཁྱབ་སྟེ། ལུང་ཙམ་གྱིས་གྲུབ་པའི་དོན་ལ་ཚད་མ་
གཞན་འཇལ་བྱེད་དུ་མི་འཇུག་པའི་ཕྱིར། མ་ཁྱབ་མཚམས་ལ་འདོད་ན། སྦྱིན་པ་ལས་མ་འོངས་པ་ན་
རྣམ་སྨིན་བདེ་བ་འབྱུང་བ་སོགས་ལས་འབྲས་ཀྱི་འབྲེལ་བ་ཕལ་ཆེ་བ་ཆོས་ཅན། འཇལ་བྱེད་ཚད་མ་མེད་
པར་ཐལ། ཤིན་ཏུ་ལྐོག་གྱུར་ཡིན་པའི་ཕྱིར། རྟགས་གྲུབ་སྟེ། ཤིན་ཏུ་ལྐོག་གྱུར་ཡོད་པའི་ཕྱིར། འདོད་
ན༑ དེ་ཆོས་ཅན། མེད་པར་འཛིན་རིགས་པར་ཐལ་ལོ། །འདོད་པའི་ཕྱིར། འདོད་མི་ནུས་ཏེ དེ་ལྟར་
འདོད་པ་ལོག་ལྟ་ཡིན་པས་སྡོམ་ལྡན་ཡིན་ན་སྡོམ་པ་ཡང་གཏོང་ཞིང་དགེ་རྩ་ཀུན་གཅོད་པའི་ཕྱིར།
མཛོད་ལས རྩ་བ་ཆད་དང་མཚན་འདས་ལས །སོ་སོར་ཐར་པའི་འདུལ་བ་གཏོང༌། །ཞེས་གསུངས་
པའི་ཕྱིར། ལུང་སྒྲུབ་བྱེད་བྱས་པའི་ཡིད་ཆེས་པའི་རྟགས་ཡང་དག་མེད་པར་ཐལ། གཞལ་བྱ་ཤིན་ཏུ་
ལྐོག་གྱུར་ཚད་མས་གྲུབ་ནས་དེའི་ལུང་ཁས་ལེན་པ་ཡང་མི་འཐད། ཚད་མས་མ་གྲུབ་པར་ལུང་སྒྲུབ་
བྱེད་དུ་ཁས་ལེན་པ་ཡང་མི་འཐད་པའི་ཕྱིར། དང་པོ་གྲུབ་སྟེ། དེ་ཚད་མས་གྲུབ་པའི་ཕྱིར། གཉིས་པ་མ་

ལེའུ་དང་པོའོ་མཐའ་དཔྱོད 412 ཡིད་ཆེས་ཀྱི་རྟགས་ཡང་དག
གྲུབ་ན། ལུང་དེ་དེ་སྒྲུབ་ཀྱི་སྒྲུབ་བྱེད་དུ་མ་ངེས་པར་ཐལ། དེ་ཚད་མས་མ་གྲུབ་བཞིན་དུ་དེ་དེའི་སྒྲུབ་
བྱེད་དུ་ཁས་ལེན་པའི་ཕྱིར་ན་འདིར་ཡང་མ་ཁྱབ་མོད། ཁོ་རང་ལ་འོ་ན། བྱས་པ་སྒྲ་མི་རྟག་པར་སྒྲུབ་
པའི་སྒྲུབ་བྱེད་དུ་ཁས་ལེན་མི་རིགས་པར་ཐལ། སྒྲ་མི་རྟག་པར་ཚད་མས་གྲུབ་ནས་དེ་དེའི་སྒྲུབ་བྱེད་དུ་
ཁས་ལེན་པ་ཡང་མི་འཐད། སྒྲ་མི་རྟག་པ་ཚད་མས་མ་གྲུབ་བཞིན་དུ་དེ་དེའི་སྒྲུབ་བྱེད་དུ་ཁས་ལེན་པ་
ཡང་མི་འཐད་པའི་ཕྱིར། དང་པོ་མ་གྲུབ་ན། དེ་དེའི་སྒྲུབ་བྱེད་དུ་ཁས་ལེན་པ་དོན་མེད་པར་ཐལ། དེས་
དེ་གྲུབ་ཟིན་པའི་ཕྱིར། འཁོར་གསུམ། གཉིས་པ་མ་གྲུབ་ན། དེའི་ཁྱབ་པ་མ་ངེས་པར་ཐལ། དེས་དེ་
ཚད་མས་མ་གྲུབ་བཞིན་དུ་སྒྲུབ་བྱེད་དུ་ཁས་ལེན་པའི་ཕྱིར། འཁོར་གསུམ། ཡང་བླུན་པོ་ཁ་
ཅིག སངས་རྒྱས་ཤིན་ཏུ་ལྐོག་གྱུར་ཟེར་ན། འོ་ན། ཉེས་ཀུན་གྱི་རྩ་བ་བདག་འཛིན་གཉིས་ཀྱི་གཉེན་པོ་
བདག་མེད་དངོས་སྟོབས་ཀྱིས་མི་འགྲུབ་པར་ཐལ་ལོ། །ཉེས་ཀུན་ཟད་པ་དངོས་སྟོབས་ཀྱིས་མི་འགྲུབ་
པའི་ཕྱིར་སོགས་བྱ། ཡང་ཁ་ཅིག་ན་རེ། སངས་རྒྱས་བསྐལ་དོན་ཡིན་པར་ཐལ། དེ་རྒྱང་འཕེན་འགའ་
ཞིག་ལ་བསྐལ་དོན་ཡིན་པའི་ཕྱིར་ན་མ་ཁྱབ། འདོད་ན། དཀོན་མཆོག་གསུམ་བསྐལ་དོན་ཡིན་པར་ཐལ་
ལོ༑ ༑འདོད་པའི་ཕྱིར། འདོད་ན། དཀོན་མཆོག་གསུམ་ཡོད་ན་དེ་སྐྱབས་སུ་མཆིའོ་ཞེས་སྐྱབས་འགྲོ་
བྱེད་རིགས་པར་ཐལ་ལོ། །ཡང་ཁ་ཅིག་ན་རེ། སྦྱིན་སོགས་དཀར་ཆོས་ཆོས་ཅན། ཁྱོད་ལས་མ་འོངས་
པ་ན་རྣམ་སྨིན་གྱི་བདེ་བ་འབྱུང་སྟེ། དེ་འབྱུང་བར་སངས་རྒྱས་ཀྱི་ལུང་ལས་བཤད་པའི་ཕྱིར་ཞེས་པ་ཡིད་
ཆེས་རྟགས་ཀྱི་འགོད་ཚུལ་ཟེར་ན། དེ་སྒྲུབ་ཀྱི་ཕྱོགས་ཆོས་ངེས་ནས་བསྒྲུབ་བྱ་ངེས་དགོས་ཀྱི་ཕྱི་རྒོལ་
ཡང་དག་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། ཤེས་འདོད་ཆོས་ཅན་གྲུབ་ན་དེ་སྒྲུབ་ཀྱི་
བསྒྲུབ་བྱ་ངེས་པས་ཁྱབ་པའི་ཕྱིར། དེར་ཐལ། སྦྱིན་སོགས་དཀར་ཆོས་སུ་ངེས་པས་སྦྱིན་པས་རྣམ་སྨིན་
ཡིད་འོང་འབྱིན་པར་ངེས་དགོས་པའི་ཕྱིར། ཡང་སྦྱིན་པ་ཙམ་ཆོས་ཅན་བྱས་ནས་དེ་ལྟར་འགོད་ཟེར་
ནའང་། ཕྱོགས་ཚིག་སྒྲུབ་བྱེད་དུ་འགྱུར་བར་ཐལ། སྦྱིན་པ་ལས་ལོངས་སྤྱོད་འབྱུང་ཞེས་པའི་ལུང་ཚིག་
དེ་སྒྲུབ་བྱེད་ཡིན་པའི་ཕྱིར། རྟགས་ཁས། འདོད་ན། འདི་ཉིད་ཀྱི་བཞི་པ་ལས། ཕྱོགས་ཀྱི་ཚིག་དེ་སྨྲ་བ་

ལེའུ་དང་པོའོ་མཐའ་དཔྱོད། 413 ཡིད་ཆེས་ཀྱི་རྟགས་ཡང་དག
པོའི༑ ༑ནས། ཚད་ཡིན་དེ་ལས་ཐེ་ཚོམ་དག །སྐྱེ་ཕྱིར་དངོས་སུ་སྒྲུབ་བྱེད་མིན། །ཞེས་གསུངས་པ་མི་
འཐད་པར་ཐལ། དེ་སྒྲུབ་ཀྱི་ཕྱོགས་ཚིག་དེ་བཀོད་ན་དེ་སྒྲུབ་ཀྱི་ཕྱི་རྒོལ་ཡང་དག་ལ་ཐེ་ཚོམ་ཙམ་ལས་
སྐྱེད་མི་ཐུབ་པ་མ་ཡིན་པའི་ཕྱིར། ཡང་ཁ་ཅིག ཡིད་ཆེས་ཀྱི་རྟགས་ཡིན་ན་འབྲས་རྟགས་ཡང་དག་ཡིན་
པས་ཁྱབ་ཟེར། འོ་ན། དེ་ལ་རང་ཡིན་གྱི་འབྲས་རང་མ་དམིགས་པའི་རྟགས་ཡང་དག་གསུམ་མེད་པར་
ཐལ་ལོ། །འདོད་པའི་ཕྱིར། འདོད་ན། དཔྱད་གསུམ་གྱིས་དག་པའི་ལུང་དེ་བརྒྱད་སྟོང་པ་རང་གི་བསྟན་
དོན་ལ་བསླུ་མེད་དུ་སྒྲུབ་པའི་ཡིད་ཆེས་ཀྱི་རྟགས་ཡང་དག་མ་ཡིན་པར་ཐལ་ལོ། །དེ་དེ་སྒྲུབ་ཀྱི་མ་
དམིགས་པའི་རྟགས་ཡང་དག་ཡིན་པའི་ཕྱིར། ཁྱབ་པ་སོང་། རྟགས་སླ། འདོད་མི་ནུས་ཤིང༌། དེས་
རང་བཞིན་གྱི་རྟགས་ཡང་དག་ཀྱང་ཤེས་སོ། །ཡང་ཁ་ཅིག་ན་རེ། ལུང་རྣམ་དག་ཡིན་ན་དཔྱད་གསུམ་
གྱིས་དག་མ་དག་མ་བརྟགས་པར་རྟོགས་ལྡན་གྱིས་ཁས་བླངས་རིགས་པར་ཐལ། ཐེ་ཚོམ་སྒོས་ལུང་
རྣམ་དག་ལ་ཐོས་སོགས་ཀྱིས་ཞུགས་པ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། ཐེ་ཚོམ་ལས་ཀྱང་
འཇུག་ཕྱིར་རོ། །ཞེས་གསུངས་པའི་ཕྱིར། འདོད་མི་ནུས་ཏེ། འདི་ཉིད་ལས། དེ་ལྟར་ཡུལ་གཉིས་རྣམ་
དག་ནས། །དེ་ནི་བསྟན་བཅོས་ཡོངས་འཛིན་པར། །འདོད་པའི་དུས་ཡིན་ཞེས་དང༌། རྣམ་ངེས་
ལས༑ ཁས་བླངས་ནས་བརྟགས་པ་འཇུག་པ་ནི་མིན་གྱི་འོན་ཀྱང་བརྟགས་ནས་ཁས་ལེན་པ་ཡིན་ནོ།
ཞེས་གསུངས་པའི་ཕྱིར། ཡང་ཁ་ཅིག་ན་རེ། དཔྱད་གསུམ་གྱིས་དག་པའི་ལུང་ཡིན་ན་རང་གི་དོན་ལ་
དཔྱད་པ་གསུམ་གྱི་དོན་ནམ། གཞལ་བྱའི་གནས་གསུམ་ཡོད་པས་ཁྱབ་པར་ཐལ། དེ་ཡིན་ན་དཔྱད་
གསུམ་གྱིས་དག་པས་ཁྱབ་པའི་ཕྱིར་ན་ཁ་ཅིག་མ་ཁྱབ་ཟེར། ཁྱབ་པར་ཐལ། རང་འགྲེལ་ལས། མངོན་
སུམ་དུ་འདོད་པའི་དོན་དག་ལ་དེ་བཞིན་དུ་འགྱུར་བ་ནི་མངོན་སུམ་གྱིས་གནོད་པ་མེད་པ་སྟེ། ཞེས་
སོགས་གསུངས་པའི་ཕྱིར་ན་མ་ཁྱབ རྩ་བར་འདོད་ན། སྦྱིན་པས་ལོངས་སྤྱོད་ཅེས་པའི་ཚིག་ཟུར་གྱི་
སྦྱིན་པ་ཞེས་པའི་ལུང་ཆོས་ཅན། དེར་ཐལ། དེའི་ཕྱིར། འདོད་ན། དེའི་དངོས་བསྟན་ལ་དེ་གསུམ་ཡོད་
པར་ཐལ། འདོད་པའི་ཕྱིར་ན་རྣམ་པ་གཅིག་ཏུ་མ་ཁྱབ་ཀྱང་འདོད་དོ། །འདོད་མི་ནུས་པར་ཐལ། ཆོས་

ལེའུ་དང་པོའོ་མཐའ་དཔྱོད 414
ཡིད་ཆེས་ཀྱི་རྟགས་ཡང་དག
ཅན་དེ་ཡིན་པའི་ཕྱིར་ན་འགལ་ཁྱབ་བོ། །ཁོ་རང་ལ་འོ་ན། འདིའི་དངོས་བསྟན་གྱི་སྦྱིན་པ་ཡིན་ན་མངོན་
གྱུར་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། འདིའི་དངོས་བསྟན་གྱི་རྒྱལ་སྲས་སོ་སྐྱེ་
ནས་ས་བཅུའི་བར་གྱི་ཆོས་ཟང་ཟིང་མི་འཇིགས་པའི་སྦྱིན་པ་མཐའ་ཡས་པ་ཆོས་ཅན། དེར་ཐལ། དེའི་
ཕྱིར༑ ཁྱབ་པ་ཁས འཁོར་གསུམ། རྟགས་གྲུབ་སྟེ། དེ་ཡོད་པའི་ཕྱིར། དེར་ཐལ། སློབ་དཔོན་
འཕགས་པས་མདོ་ལས་བཤད་པའི་སྦྱིན་པ་ཐམས་ཅད་ཀྱི་འབྲས་བུ་འབྱུང་ཚུལ་བསྡུས་ནས་སྐབས་འདིར་
བཤད་པའི་ཕྱིར་རོ། །མ་གྲུབ་ན། དབུ་མ་རིན་ཆེན་ཕྲེང་བ་ལས་བཤད་པའི་མངོན་མཐོ་ཡིན་ན་སོ་སྐྱེའི་
རྒྱུད་ཀྱི་མངོན་མཐོ་ཡིན་དགོས་པར་ཐལ་ལོ། །འདོད་པའི་ཕྱིར། འདོད་ན། དེས་ས་མཐོན་པོའི་མངོན་
མཐོ་མ་བཤད་པར་ཐལ་ལོ། །འདོད་པའི་ཕྱིར། གོང་དུ་འདོད་ན། འདིའི་དངོས་བསྟན་གྱི་བསམ་གྱིས་མི་
ཁྱབ་པའི་སྦྱིན་པ་མེད་པར་ཐལ་ལོ། །འདོད་མི་ནུས་ཏེ། བསམ་མི་ཁྱབ་ཀྱི་སྦྱིན་པ་ཡོད་པའི་ཕྱིར། དེས་
ལུང་གཞན་གྱི་དོན་རྩོད་ཚུལ་ལ་རིགས་པ་སྒྲེས་ཤིག
གཉིས་པ་རང་ལུགས་ནི དེའི་མཚན་ཉིད། དབྱེ་བ། ལུང་གིས་བཤད་ཚུལ་གསུམ། དང་པོ་
ནི༑ རང་གི་བསྟན་བྱའི་གཙོ་བོ་དེ་བསྟན་པ་ལྟར་དུ་གནས་པ་དེ་ལ་མངོན་སུམ་དང་། དངོས་སྟོབས་རྗེས་
དཔག་དང་ཡིད་ཆེས་རྗེས་དཔག་དང་གྲགས་པའི་རྗེས་དཔག་གང་གིས་ཀྱང་མི་གནོད་པའི་ལུང་
དེ༑ དཔྱད་གསུམ་གྱི་དག་པའི་ལུང་གི་མཚན་ཉིད། གོ་ཐོབ་བྱས། མཚན་གཞི་བརྒྱད་སྟོང་པ་དང་ས་
བཅུ་པ་དང་དགོངས་འགྲེལ་ལྟ་བུའི་མདོ་དང་། དབུ་མ་རིན་ཆེན་ཕྲེང་བ་དང་རྒྱུད་བླ་མ་དང་མདོ་སྡེ་རྒྱན་
སོགས་དང་། ས་སྡེ་ལྟ་བུའི་བསྟན་བཅོས་རྣམས་ཡིན། གཉིས་པ་ཡིད་ཆེས་ཀྱི་རྟགས་ཡང་དག་ལ་དབྱེ་
ན་རང་ཡིན་པའི་འབྲས་རང་མ་དམིགས་པའི་རྟགས་ཡང་དག་གསུམ་ཡོད་དེ། འབྲས་རྟགས་ནི། སྦྱིན་
པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་ཆོས་ཅན། རང་གི་བརྗོད་བྱ་རྟོགས་པའི་བློ་སྔོན་དུ་
སོང་སྟེ། དཔྱད་གསུམ་གྱིས་དག་པའི་ལུང་ཡིན་པའི་ཕྱིར་ཞེས་པ་ལྟ་བུ། ཡིད་ཆེས་པའི་མ་དམིགས་
པའི་རྟགས་ཡང་དག་ནི། དེ་ཆོས་ཅན། རང་གི་བསྟན་བྱའི་དོན་ལ་བསླུ་བ་མེད་དེ། དཔྱད་པ་གསུམ་

ལེའུ་དང་པོའོ་མཐའ་དཔྱོད། 415
ཡིད་ཆེས་ཀྱི་རྟགས་ཡང་དག
གྱིས་དག་པའི་ལུང་ཡིན་པའི་ཕྱིར་ལྟ་བུ་དང་ཡིད་ཆེས་པའི་རང་བཞིན་གྱི་རྟགས་ཡང་དག་ནི། དེ་
ཆོས་ཅན། རང་གི་བསྟན་བྱའི་དོན་ལ་མི་བསླུ་བ་ཡིན་ཏེ། དཔྱད་གསུམ་གྱིས་དག་པའི་ལུང་ཡིན་པའི་
ཕྱིར་ལྟ་བུ་ཡིན་ནོ། །དཔྱད་གསུམ་གྱིས་དག་པའི་ལུང་གི་རྟགས་ཀྱིས་དེ་སྒྲུབ་ཀྱི་ཡིད་ཆེས་རྗེས་དཔག་གི་
གཞལ་བྱ་ཡིན་ན། གཞལ་བྱའི་གནས་གསུམ་པ་ཡིན་པས་ཁྱབ་པ་སོགས་ཡིན་ཏེ། རང་འགྲེལ་
ལས༑ ལུང་རྗེས་སུ་དཔག་པར་གསུངས་པ་དེ་ཇི་ལྟར་ཡིན་ཞེ་ན། སྐྱེས་བུ་འདི་ནི་ལུང་ཚད་མ་ལ་མ་
བརྟེན་པར་བཞག་པར་ནུས་པ་མ་ཡིན་ཏེ། འབྲས་བུ་མངོན་སུམ་དུ་གྱུར་པ་མ་ཡིན་པ་ལ་ལ་དག་ཅེས་
གསུངས་པའི་ཕྱིར། ཡང་ན་དཔྱད་གསུམ་གྱིས་དག་པའི་ལུང་མ་བྱས་པར་ཉེས་ཟད་ཀྱི་ལུང་ཡིན་པའི་
ཕྱིར་བཀོད་ཀྱང་རུང་སྟེ། རང་འགྲེལ་ལས དེ་དང་འདི་དེ་ལྟ་བུར་གྱུར་པའི་ཉེས་པ་ཟད་པའི་ཚིག་མི་
བསླུ་བར་མཚུངས་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ཚད་མ་བཞིས་མི་གནོད་པ་དང་ཉེ་
ཟད་ཀྱི་ཚིག་གཉིས་མི་བསླུ་བར་མཚུངས་པར་བཤད་པའི་ཕྱིར། ཤཱཀྱའི་འགྲེལ་བཤད་ལས གང་དང་
གང་ཉེས་པ་ཟད་པའི་ཚིག་དེ་དང་དེ་ནི་མི་མི་བསླུ་བ་ཡིན་ཏེ། དཔེར་ན འདུས་བྱས་ཐམས་ཅད་ནི་སྐད་
ཅིག་མ་ཞེས་བྱ་བ་ལ་སོགས་པ་ལྟ་བུའོ། །ཤིན་ཏུ་ལྐོག་ཏུ་གྱུར་པའི་དོན་ལ་ཉེས་པ་ཟད་པའི་ཚིག་འདི་
ཡིན་ནོ་ཞེས་སྤྱིར་སྒྲུབ་པའི་ཕྱིར་རོ། །ཡང་ཕྱོགས་གླང་གིས་ཡིད་ཆེས་ཚིག་ནི་ཞེས་དཔྱད་གསུམ་གྱིས་
དག་པའི་སངས་རྒྱས་ཀྱི་ལུང་གི་རྟགས་ལས་ཤིན་ལྐོག་སྟོན་པའི་བཀའ་རང་གི་བསྟན་བྱའི་དོན་ལ་མི་
བསླུ་བར་སྒྲུབ་པའི་ཤེས་འདོད་ཆོས་ཅན་བསྟན། ཡིད་ཆེས་ཀྱི་ཚིག་དེ་ཡང་ཁྱད་པར་གསུམ་ལྡན་དེ་སེའུ་
བཅུ་པ་ལྟ་བུའི་མ་འབྲེལ་བ་མ་ཡིན་པར་འདིར་བླང་དོར་སོགས་བསྟན་པ་གཞི་གཅིག་བསྡུར་རུང་འབྲེལ་
ཆགས་པ་དང་། འཇོག་པོའི་གཙུག་རྒྱན་ལེན་པ་སྟོན་པ་ལྟ་བུ་མ་ཡིན་པར་མངོན་མཐོ་སོགས་ཀྱི་ཐབས་
སྒྲུབ་པ་དང་རྗེས་སུ་མཐུན་པ་དང་བྱ་རོག་སོ་རྟོག་ལྟ་བུ་མ་ཡིན་པར་འདོད་དོན་བརྗོད་བྱར་བྱེད་པ་དང་
ལྡན་ཞིང་ཁས་ལེན་པའི་གནས་སྐབས་ཡང་དཔྱད་གསུམ་གྱིས་དག་པ་ན་ཡིན་ཞེས་འཆད་པར་འབྲེལ་བ་
དང་ནི་སོགས་ཚིགས་བཅད་གཅིག་བྱུང༌། སློབ་དབོན་གྱིས་མི་བསླུ་ཞེས་པས་དེ་སྒྲུབ་ཀྱི་ཆོས་མི་བསླུ་

ལེའུ་དང་པོའོ་མཐའ་དཔྱོད། 416
ཡིད་ཆེས་ཀྱི་རྟགས་ཡང་དག
བའི་ཚུལ་ཚད་མ་བཞི་གང་གིས་ཀྱང་མི་གནོད་པ་ཞིག་ཡིན་ཞེས་འཆད་པར། མཐོང་དང་སོགས་བཞི་
བྱུང་༑ སློབ་དཔོན་གྱིས་སྤྱི་ལས་ཞེས་པས་རྟགས་བསྟན། སློབ་དཔོན་དེས་འདིར་བཤད་པའི་གཏན་
ཚིགས་འཆད་པར། སྤྱི་ལས་འདིའི་ལྐོག་གྱུར་པ་ཡི། །ཡུལ་ལའང་སོགས་བྱུང༌། སློབ་དཔོན་གྱིས་རྗེས་
སུ་དཔག་པ་ཉིད་ལས་རྗེས་དཔག་སྐྱེ་ཚུལ་འཆད་པར། ཡིད་ཆེས་ཚིག་ནི་མི་བསླུ་བའི། །སྤྱི་ལས་
སོགས་བྱུང༌། སེའུ་བཅུ་པ་ནི། རང་འགྲེལ་ལས། སེའུ་བཅུ་ཞེས་བྱ་བ་ལ་སོགས་པའི་ངག་དང་འདྲ་
བར་བསྡུར་མེད་པ་ཁོ་ན་ཡིན་ནོ། །ཞེས་དང༌། ཤཱཀྱ་བློའི་འགྲེལ་པར། སེའུ་བཅུ་དང་ཁུར་བ་དྲུག་དང་
མཁར་གཞོང་དང་པགས་པ་དང་ཤ་ཞེས་བྱ་བ་དེ་ལྟ་བུ་ལ་སོགས་པའི་ངག་རྣམས་སོ། །ཞེས་དང་། ཞི་
འཚོས་རྩོད་རིགས་འགྲེལ་བར། སེ་བཅུ་ཁུར་བ་དྲུག་སྣོད་དང༌། །རི་དྭགས་པགས་པ་རྩ་གོང་བུ། །དེ་
ནས་སྔོན་མོའི་བུ་མོ་འདི། །པ་ཡང་ཏང་ཀྲའི་བ་ཤི་བའོ། །ཞེས་བཤད་དོ་ཞེས་གསུངས་པ་ལྟར་གཞི་
གཅིག་ལ་བསྡུར་མི་རུང་བ་ཞིག་ཡིན་ནོ། །ཡང་སྔར་གྱི་ཆོས་ཅན་དང་ཆོས་ལ་འབྲེལ་སོགས་ཁྱད་པར་
གསུམ་ལྡན་གྱི་ཚིག་ཡིན་པའི་ཕྱིར། ཞེས་བཀོད་ཀྱང་ཆོག་སྟེ། དེ་དང་དཔྱད་གསུམ་གྱིས་དག་པའི་ལུང་
གཉིས་རྒྱ་ཆེ་ཆུང་ཡོད་ཀྱང་འདི་ཡང་ཡིད་ཆེས་ཀྱི་གོ་དོན་ཡིན་པའི་ཕྱིར།
གསུམ་པ་རྩོད་སྤོང་ལ་ཁོ་ན་རེ ། རང་གི་བསྟན་བྱའི་གཙོ་བོ་ལ་ཚད་མ་བཞིས་མི་གནོད་པའི་
ལུང་ཆོས་ཅན། དེ་དཔྱད་གསུམ་གྱིས་དག་པའི་ལུང་དུ་ཚད་མས་གྲུབ་པའི་གང་ཟག་ཡིན་ན་ཁྱོད་ཚད་
མས་གྲུབ་པའི་གང་ཟག་ཡིན་དགོས་པར་ཐལ། ཁྱོད་དེའི་མཚན་ཉིད་ཡིན་པའི་ཕྱིར། འདོད་ན། དཔྱད་
གསུམ་གྱིས་དག་པའི་ལུང་གི་རྟགས་ལས་སྦྱིན་པས་ལོངས་སྤྱོད་ཁྲིམས་ཀྱིས་བདེ་ཞེས་པའི་ལུང་རང་གི་
བསྟན་དོན་ལ་མི་བསླུ་བར་སྒྲུབ་པའི་ཕྱི་རྒོལ་ཡང་དག་ཆོས་ཅན། དེར་ཐལ། དེའི་ཕྱིར། འདོད་ན། ཕྱི་
རྒོལ་དེ་ཆོས་ཅན། ལུང་དེ་མི་བསླུ་བར་གྲུབ་ཟིན་པར་ཐལ། ལུང་དེ་ཚད་མ་བཞིས་མི་གནོད་པར་གྲུབ་
ཟིན་པའི་ཕྱིར་ན་མ་ཁྱབ་བོ། །གཞན་ཡང༌། མཚན་ཉིད་དེ་ཆོས་ཅན། ཁྱོད་ཚད་མས་ངེས་པའི་གང་ཟག་
ཡིན་ན་དཔྱད་གསུམ་གྱིས་དག་པའི་ལུང་གི་རྟགས་ཀྱིས་སྦྱིན་པས་ལོངས་སྤྱོད་སོགས་ཀྱི་ལུང་རང་གི་

ལེའུ་དང་པོའོ་མཐའ་དཔྱོད། 417
ཡིད་ཆེས་ཀྱི་རྟགས་ཡང་དག
བསྟན་དོན་ལ་མི་བསླུ་བར་སྒྲུབ་པའི་གཞལ་བྱའི་གནས་དང་པོ་གཉིས་ལ་དཔྱད་པ་རྫོགས་པའི་གང་ཟག་
ཡིན་དགོས་པར་ཐལ། ཁྱོད་དཔྱད་གསུམ་གྱིས་དག་པའི་ལུང་གི་མཚན་ཉིད་ཡིན་བའི་ཕྱིར་ན་མ་ཁྱབ་
སྟེ༑ དེ་ཚད་མས་ངེས་པ་ཡང་ཡིན། སྦྱིན་པའི་སོགས་ལ་བློ་ཁ་མ་ཕྱོགས་པའི་གང་ཟག་ཡོད་པའི་
ཕྱིར༑ འཁོར་གསུམ། ཡང་ཁོ་ན་རེ། དེ་ལ་ཁྱབ་པར་ཐལ། དཔྱད་པ་གསུམ་གྱིས་དག་པའི་ལུང་ཚད་
མས་ངེས་པའི་གང་ཟག་ཡིན་ན། དཔྱད་པ་གསུམ་གྱིས་དག་པ་ཚད་མས་ངེས་པ་ཡིན་དགོས། དེ་ཡིན་ན་
གཞལ་བྱའི་གནས་དང་པོ་གཉིས་ལ་དཔྱད་པ་ཡོངས་སུ་རྫོགས་པའི་གང་ཟག་ཡིན་དགོས་པའི་ཕྱིར་ན་
རྟགས་འདི་མ་གྲུབ་བོ། །གོང་གི་རྩ་བར་འདོད་མི་ནུས་ཏེ། གཞི་གཅིག་དེ་ལྟར་སྟོན་པའི་ལུང་དཔྱད་
གསུམ་གྱིས་དག་པའི་ལུང་དུ་ཚད་མས་ངེས་ན་གཞལ་བྱའི་གནས་དང་པོ་གཉིས་ཀྱི་དཔྱད་པ་རྫོགས་པས་
མ་ཁྱབ་པའི་ཕྱིར། མ་གྲུབ་ན། དུ་བ་ལས་ནི་མེར་ཤེས་དང་། །ཞེས་གསུངས་པའི་ལུང་གི་དོན་ཚད་མ་
བཞིས་མི་གནོད་པར་ཚད་མས་ངེས་པའི་བླུན་པོ་གནག་རྫི་དེ་ཆོས་ཅན། དེར་ཐལ། དེའི་ཕྱིར། འཁོར་
གསུམ། རྟགས་གྲུབ་སྟེ། དེ་ཙམ་མྱོང་སྟོབས་ཀྱིས་ངེས་པའི་བླུན་པོ་ཡོད་པའི་ཕྱིར། རྣམ་འགྲེལ་ངེས་
གཉིས་ལས། ད་ནི་གྲུབ་མཐའ་མེད་རྣམས་ཀྱིས། །དུ་བས་མེ་ནི་རྟོགས་མི་འགྱུར། །ཞེས་གསུངས་པའི་
ཕྱིར༑ འདོད་ན། དེ་ཆོས་ཅན། གཞལ་བྱའི་གནས་དང་པོ་གཉིས་ལ་རྫོགས་པར་དཔྱད་པར་ཐལ་ལོ།
འདོད་པའི་ཕྱིར། དེ་གཉིས་ལ་རྒྱས་པར་དཔྱད་པ་ཞུགས་པར་ཐལ་ལོ། །འདོད་པའི་ཕྱིར། འདོད་ན། དེ་
ཆོས་ཅན། མཁས་བ་དབང་རྣོན་ཡིན་པར་ཐལ་ལོ། །གཞལ་བྱའི་གནས་ལ་དཔྱད་པ་རྒྱས་པར་ཞུགས་
ཤིང་ཚད་མས་གྲུབ་པའི་གང་ཟག་ཡིན་པའི་ཕྱིར། འཁོར་གསུམ་མོ། །
སྨྲས་པ།
ཤིང་རྟ་ཆེན་པོ་བྱེ་བ་ཕེབས་པའི་ལམ། །
ཤིང་རྟ་ཆེན་པོའི་སྲོལ་བཞིན་ཆེས་གསལ་ཡང་། །

ལེའུ་དང་པོའོ་མཐའ་དཔྱོད 418
ཡིད་ཆེས་ཀྱི་རྟགས་ཡང་དག
ཤིང་རྟ་འདྲེན་པའི་ཕྱུགས་བཞིན་ལོག་འགྲོ་དག །
ཤིང་རྟ་ཆེ་བརྒྱས་རིགས་པས་ལེགས་པར་བཀག
གནམ་ལ་ཉི་ཟླའི་འགྱེད་པ་བཞིན།
རབ་གསལ་ལུང་རིགས་འོད་ཟེར་བྱེ་བ་བརྒྱས།
བཀའ་དང་དགོངས་འགྲེལ་བཅུ་གཉིས་ཁྱིམ་གསལ་ཞིང༌། །
ཚིག་དོན་ཆེས་བཀྲས་མཁས་ཀུན་ཡིད་དབང་འགུག
རྒྱན་དྲུག་ལུང་གི་ཆར་དང་སྡེ་བདུན་གྱི།
རིགས་པའི་འབྲུག་སྒྲས་ཕན་བདེའི་བྱུ་རུའི་ལྗོན།
ཞྭ་སེར་རིང་ལུགས་གསེར་གྱི་རི་བོ་དག
འཇིག་རྟེན་ངོ་མཚར་བཞིན་དུ་ལྷན་རྒྱས་ཤོག །
ཚད་མའི་མཐའ་དཔྱོད་ཐར་ལམ་རབ་གསལ་ཚད་མའི་འོད་བརྒྱ་འབར་བ་ལས། ལེའུ་
དང་པོའི་མཐའ་དཔྱོད་བློ་གསལ་མགུལ་རྒྱན་སྐལ་བཟང་འཇུག་ངོགས་ལེགས་པར་བཤད་ཟིན་ཏོ།
འདིས་ཀྱང་རྒྱལ་བའི་བསྟན་པ་སྒོ་ཐམས་པ་ཕྱོགས་དུས་ཐམས་ཅད་དུ་དར་ཞིང་རྒྱས་པར་གྱུར་
ཅིག༑ ༑།མངྒ་ལཾ་བྷ་ཝནྟུ།།

ལེའུ་གཉིས་པའི་་མཐའ་དཔྱོད། 419
མཆོད་བརྗོད།
༄༅། །ཚད་མའི་མཐའ་དཔྱོད་ཐར་ལམ་རབ་གསལ་ཚད་མའི་འོད་བརྒྱ་
འབར་བ་ལས་ལེའུ་གཉིས་པའི་མཐའ་དཔྱོད་བློ་གསལ་མགུལ་རྒྱན་
སྐལ་བཟང་འཇུག་ངོགས་བཞུགས་སོ། །
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ།
ཕུལ་བྱུང་ཚོགས་གཉིས་རིན་ཆེན་སྨོན་པའི་གྲུས་དྲངས་པའི།
མགོན་པོ་གང་གི་ཞབས་སེན་དྲན་པའི་ཉི་ཟེར་གྱིས།
བླུན་ཀྱང་བློ་གྲོས་པད་ཚལ་བྱེ་བ་འབུམ་བཞད་པའི།
རྒྱལ་བའི་ཡབ་གཅིག་ཞབས་ལ་གུས་པས་ཕྱག་བྱས་ཏེ།
ཐར་འདོད་འཇུག་སྒོ་ཚད་མ་མཐར་ཕྱིན་པའི།
སྒྲུབ་བྱེད་ལུགས་འབྱུང་ལུགས་བཟློག་འོད་སྟོང་གིས།
ས་ལམ་དག་པའི་སྣང་བ་ཀུན་གསལ་བའི། །
རིགས་ལམ་བྱེ་བའི་བདེར་གཤེགས་འོད་འབྱིན་སྤྲོ།
ཚད་མ་བཤད་པ།
གཉིས་པ་ངེས་བྱ་ཐར་པ་དང་ཐམས་ཅད་མཁྱེན་པར་བགྲོད་པའི་ལམ་བཤད་པ་ལ། ཚད་མ་
མདོའི་ལུང་དགོད་པ་དང༌། དེའི་དོན་བཤད་པ་གཉིས་ལས། དང་པོ་ནི། མདོ་ལས། ཚད་མར་གྱུར་པ་
འགྲོ་ལ་ཕན་བཞེད་པ། །སྟོན་པ་བདེར་གཤེགས་སྐྱོབ་ལ་ཕྱག་འཚལ་ནས། །ཚད་མར་སྒྲུབ་ཕྱིར་རང་གི་
གཞུང་ཀུན་ལས། །བཏུས་ཏེ་སྣ་ཚོགས་འཐོར་རྣམས་འདིར་གཅིག་བྱ། །ཞེས་བྱུང་།

ལེའུ་གཉིས་པའི་མཐའ་དཔྱོད 420
ཚད་མ།
འདི་ལ་མཐའ་དཔྱད་པ་ལ་དགག་གཞག་གཉིས། དང་པོ་ལ་ཁ་ཅིག་ན་རེ། ཚད་མར་གྱུར་པ་
ཞེས་པའི་དངོས་བསྟན་གྱི་ཚད་མར་གྱུར་པ་ཡིན་ན་ཚད་མ་ཡིན་པས་ཁྱབ་ཟེར་ན། སངས་རྒྱས་བཅོམ་
ལྡན་འདས་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་གྲུབ་སྟེ། མདོའི་རང་འགྲེལ་
ལས༑ ཚད་མར་གྱུར་པ་ཉིད་ཀྱིས་བཅོམ་ལྡན་འདས་ལ་བསྟོད་པ་ཞེས་གསུངས་པའི་ཕྱིར། ཁྱབ་
སྟེ༑ ཚད་མ་ཞེས་པས་ཐུབ་པ་བཅོམ་ལྡན་འདས་ཀྱང་གྲོལ་བ་དོན་གཉེར་ལ་བྱང་ཆུབ་གསུམ་རྒྱུ་དང་
བཅས་པ་བསྟན་པ་ལྟར་གྱི་དོན་ལ་མི་བསླུ་བས་ན་ཚད་མར་བཏགས་ཤིང༌། གྱུར་པ་ཞེས་པས་དེ་རྒྱུ་ཕུན་
ཚོགས་ལས་སྐྱེས་ཚུལ་བཤད་པའི་ཕྱིར། མདོའི་དར་ཊིཀ་ལས ཐུབ་པ་ཡང་གྲོལ་བ་དོན་གཉེར་རྣམས་
ལ་བྱང་ཆུབ་གསུམ་རྒྱུ་དང་བཅས་པ་བསྟན་པ་ལྟར་གྱི་དོན་ལ་མི་བསླུ་བར་བྱེད་པ་ཐ་སྙད་པའི་ཚད་མ་
དང་མཚུངས་པ་དང༌། དེ་ཡང་རྒྱུ་ཕུན་ཚོགས་ལས་སྐྱེས་པས་ཚད་མར་གྱུར་པ་ཞེས་སྨོས་སོ། །ཞེས་
དང་༑ ཚད་མའི་ལམ་ཊིཀ་རྒྱལ་ཚབ་ཀྱིས་མཛད་པ་ལས། ཚད་མར་གྱུར་པ་ཞེས་པས་བསྟན་པའི་ཚད་
མའི་སྐྱེས་བུ་ཉིད་ཡིན་ཏེ། ཞེས་གསུངས་པའི་ཕྱིར། གཞན་ཡང༌། སློབ་དཔོན་རྒྱལ་དབང་བློས། ཚད་
མ་དང་འདྲ་བས་བཅོམ་ལྡན་འདས་ཚད་མའོ། །ཞེས་དང༌། ཚད་མ་རྒྱན་ལས། ཚད་མ་ཡང་བཅོམ་ལྡན་
དེ་ཉིད་ཡིན་ཏེ ཚད་མའི་མཚན་ཉིད་ཡོད་པའི་ཕྱིར། ཞེས་གསུངས་པ་གཉིས་མི་འཐད་པར་
ཐལ༑ མདོའི་ཚད་མར་གྱུར་པ་ཞེས་པའི་ཚིག་ཟུར་གྱི་ཚད་མ་དེ་སངས་རྒྱས་བཅོམ་ལྡན་འདས་ལ་མི་བྱེད་
པའི་ཕྱིར། རྟགས་ཁས། དེར་ཐལ། དེ་ཚད་མ་རང་ལ་བྱེད་པའི་ཕྱིར། འཁོར་གསུམ། ཡང་ཁ་
ཅིག གྱུར་པ་ཞེས་པ་དེ་སྐྱེད་པ་ལ་མི་བྱེད་པར་འདྲ་བ་ལ་བྱེད་ཟེར་ན། འོ་ན། ཚད་མར་གྱུར་ཞེས་པའི་
གྱུར་པ་སྨོས་པ་ལ་རྣམ་བཅད་དང་ཡོངས་གཅོད་ཀྱི་དགོས་པ་གཉིས་མེད་པར་ཐལ དམ་བཅའ་འཐད་
པའི་ཕྱིར། འདོད་ན། གྱུར་པ་ཞེས་པའི་རྣམ་བཅད་ལ་རྟག་པའི་ཚད་མ་དགག་པ་དང་། ཡོངས་གཅོད་
ལ་སྟོན་པ་ཚད་མར་སྐྱེད་པའི་རྒྱུ་ལས་བྱུང་ཚུལ་གཉིས་བཤད་པ་མ་ཡིན་པར་ཐལ། འདོད་པའི་
ཕྱིར༑ འདོད་མི་རིགས་པར་ཐལ། དེའི་དང་པོ་ཡིན་པ་གང་ཞིག གཉིས་པ་ཡང་ཡིན་པའི་ཕྱིར། རྟགས་

421ལེའུ་གཉིས་པའི་མཐའ་དཔྱོད། ཚད་མ
དང་པོ་གྲུབ་སྟེ། ཀུན་བཏུས་འགྲེལ་བཤད་དྲི་མེད་ཡངས་ལྡན་ལས། གྱུར་བའི་ཚིག་གིས་ནི་མ་བྱུང་བ་
རྟག་པ་དབང་ཕྱུག་ལ་སོགས་པའི་ཚད་མ་གཞན་གྱིས་ཡོངས་སུ་བརྟགས་པ་དགག་པའི་དོན་དུའོ། །ཞེས་
དང་༑ འདི་ཉིད་ལས། མ་སྐྱེས་པ་ནི་བཟློག་དོན་དུ། །གྱུར་པ་ཞེས་ནི་བརྗོད་པ་ཡིན། །ཞེས་དང་། ལྷ་
དབང་བློས མ་སྐྱེས་པ་རྟག་པའི་ཚད་མ་ཉིད་ནི་ཡོད་པ་མ་ཡིན་ནོ་ཞེས་མ་སྐྱེས་པ་བཟློག་པའི་དོན་དུ་
གྱུར་པ་བརྗོད་ཅེས་གསུངས་པའི་ཕྱིར། གཉིས་པ་གྲུབ་སྟེ། རྒྱལ་དབང་བློས། གྱུར་པ་ནི་སྐྱེས་པ་སྟེ་བྱུང་
བ་ཞེས་བྱ་བའི་དོན་ཏོ་ཞེས་གསུངས་པའི་ཕྱིར། བྱས་པ་ལ་ཁོ་ན་རེ། འདིའི་དངོས་བསྟན་གྱི་ཚད་མ་ལ་
ཚད་མས་ཁྱབ་པར་ཐལ། འདིའི་དངོས་བསྟན་གྱི་དེ་ལ་ཚད་མ་ཡང་ཡིན་ལ་གྱུར་པ་ཡང་ཡིན་པ་ཞིག་
དགོས་པའི་ཕྱིར། དེར་ཐལ། རྒྱལ་དབང་བློས། ཚད་མ་ཡང་འདི་ཡིན་ལ་གྱུར་པ་ཡང་ཡིན་པས་ཚད་
པར་གྱུར་བ་སྟེ་ཞེས་གསུངས་པའི་ཕྱིར་ན་མ་ཁྱབ་སྟེ། དེའི་དོན་ཚད་མར་གྱུར་པ་ཞེས་པའི་དངོས་བསྟན་
གྱི་ཚད་མ་ཡང་ཡིན་གྱུར་པ་ཡང་ཡིན་པས་ན་ཚད་མར་གྱུར་པར་བཤད་ཅེས་པའི་དོན་ཡིན་པའི་
ཕྱིར༑ ཡང་ཁ་ཅིག སྟོན་པ་ཞེས་པའི་དངོས་བསྟན་གྱི་སྟོན་པ་དེ་སྟོན་པ་སངས་རྒྱས་ལ་བྱེད་ཟེར། ལ་
ལ་ན་རེ། དེ་ལ་བྱང་སེམས་དང་སངས་འཕགས་གཉིས་ཡོད་ཅིང་གང་ཟག་ཁོ་ནར་བྱེད་ཟེར་ན། དམ་
བཅའ་དང་པོ་ལ། འོ་ན་འདིའི་དངོས་བསྟན་གྱི་སྟོན་པ་དེར་གྱུར་པའི་བྱང་སེམས་ས་བཅུ་པ་ཆོས་
ཅན༑ དེར་ཐལ། དེའི་ཕྱིར། ཁྱབ་པ་ཁས། རྟགས་དེར་ཐལ། སྟོན་པ་ཤཱཀྱ་ཐུབ་པ་དང་རྒྱུད་གཅིག་པའི་
འདིའི་དངོས་བསྟན་གྱི་བྱང་སེམས་བཅུ་པ་བ་ཡོད་པའི་ཕྱིར། དེར་ཐལ། དེ་འདྲའི་བྱང་སེམས་ལ་འབྲས་
བུ་སྟོན་པའི་མིང་གིས་བཏགས་ནས་སྐབས་འདིར་བསྟན་པ་ཡིན་པའི་ཕྱིར། དེར་ཐལ། དར་ཊི ཀ་མཐར་
འཛིན་གདུང་སེལ་ལས བདག་མེད་འཁོར་དང་བཅས་པ་མངོན་སུམ་གྱིས་རྟོགས་ཟིན་གོམས་པར་བྱེད་
པའི་བྱང་ཆུབ་སེམས་དཔའི་གནས་སྐབས་ལ་སྟོན་པ་ཞེས་བྱ་སྟེ། ཞེས་དང༌། རྒྱལ་དབང་བློས་ཀྱང་།
བསྟན་པ་དེའི་བྱེད་པ་པོ་བཅོམ་ལྡན་འདས་བྱང་ཆུབ་སེམས་དཔའི་གནས་སྐབས་ལ་སྟོན་པའི་སྒྲས་བརྗོད་
དོ༑ ༑ཞེས་གསུངས་པ་རྗེ་རིན་པོ་ཆེ་དང་ཕྱོགས་གླང་སོགས་ཀྱི་དགོངས་པ་ཡིན་པའི་ཕྱིར། གཞན་ཡང་

422ལེའུ་གཉིས་པའི་མཐའ་དཔྱོད། ན ཚད་མ་
སྟོན་པའི་སྒོ་ནས་བསྟོད་པ་དེ་འབྲས་བུ་ཐུབ་དབང་ལ་རྒྱུ་བྱང་སེམས་སྐབས་སུ་ཕྱིན་དྲུག་དང་བདག་མེད་
འཁོར་དང་བཅས་པ་མངོན་སུམ་དུ་རྟོགས་པའི་ཤེས་རབ་ཀྱིས་གོམས་པར་བྱས་ཚུལ་སྐབས་གྱི་བསྟོད་པ་
མ་ཡིན་པར་ཐལ། སྐབས་འདིའི་སྟོན་པ་དེ་ཐུབ་དབང་ཁོ་ན་ལ་འཆད་པའི་ཕྱིར། རྟགས་སོང་། འདོད་
ན༑ དེ་ལ་སྔོན་བྱང་སེམས་སྐབས་སུ་བསྐལ་པ་དུ་མར་གདུལ་བྱའི་སྡུག་བསྔལ་ཟད་བྱེད་ཀྱི་ལམ་སྟོན་
པའི་སྒོ་ནས་བསྟོད་པར་འཆད་མི་རིགས་པར་ཐལ། འདོད་པའི་ཕྱིར། འདོད་ན། ཚད་མ་རྒྱན་
ལས༑ སྦྱོར་བ་ནི་འགྲོ་བ་ལ་ལམ་སྟོན་པའི་ཕྱིར་སྟོན་པ་ཉིད་དོ། །ཞེས་གསུངས་པ་མི་འཐད་པར་
ཐལ༑ འདོད་པའི་ཕྱིར། སྦྱོར་བ་དང་སྦྱོར་བ་ཕུན་ཚོགས་གང་བྱས་ཀྱང་སེམས་ཅན་གྱི་གནས་སྐབས་མ་
གཏོགས་སངས་རྒྱས་ས་ན་དེ་དག་མེད་པའི་ཕྱིར
རང་ལུགས་ལ་ཚད་མ་དང་གྱུར་བ་སོགས་ཀྱི་དོན་ཡོད་དེ། རྒྱུ་འབྲས་ཀྱི་བཅོམ་ལྡན་འདས་
འདོད་དོན་ལ་མི་བསླུ་བས་ན་ཚད་མ་དང༌། རྒྱུ་བསམ་སྦྱོར་ཕུན་ཚོགས་ལས་འཁྲུངས་པས་ན་གྱུར་པ་
དང་༑ བསམ་པ་ནི་བྱང་སེམས་ཀྱི་བརྩེ་བ་ཐུགས་རྗེ་ཆེན་པོས་འགྲོ་བ་མཐའ་དག་ལ་ཕན་པར་བཞེད་པ་
དང་༑ སྦྱོར་བ་ལམ་འབྲས་ཀྱི་དུས་གདུལ་བྱ་ལ་བདེན་བཞི་སྟོན་པས་སྟོན་པ་རྣམས་ཡིན་ལ། དེ་ལ་
བརྟེན་ནས་འབྲས་བུ་རང་དོན་ཕུན་ཚོགས་བདེར་གཤེགས་དང༌། གཞན་དོན་ཕུན་ཚོགས་སྐྱོབ་པ་གཉིས་
བརྙེས་པའི་ཕྱིར། དང་པོ་གྲུབ་སྟེ། མངོན་མཐོ་ངེས་ལེགས་ཐབས་བཅས་གསལ་བར་བྱེད་པ་དང་དེ་ལ་
མི་བསླུ་བས་ཚད་མ་དང་འདྲ་བས་ཚད་མར་བཤད་པའི་ཕྱིར། རྒྱལ་དབང་བློས། ངེས་པར་ལེགས་པ་
དོན་དུ་གཉེར་བ་རྣམས་ལ་ཁོང་དུ་མ་ཆུད་པ་དེ་གསལ་བར་བྱེད་པ་དང་། མི་བསླུ་བ་དེའི་ཕྱིར་ཚད་མ་དང་
ཆོས་མཚུངས་པ་ཉིད་ཀྱི་ཚད་མའོ། །ཞེས་དང༌། རྒྱན་རང་འགྲེལ་ལས། འདིར་ནི་བཅོམ་ལྡན་འདས་
ཉིད་ཚད་མ་ཡང་དག་པར་སྒྲུབ་པ་ཡིན་ནོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། གྱུར་པ་ཞེས་
པས་རྣམ་བཅད་ལ་རྟག་པ་རང་བྱུང་གི་ཚད་མ་རྣམས་གཅོད་ཅིང༌། རྒྱུ་ཕུན་ཚོགས་ལས་སྐྱེས་པ་ཡོངས་
གཅོད་ལ་གྲུབ་པའི་ཕྱིར། རྒྱལ་དབང་བློས། གྱུར་པའི་ཚིག་གིས་ནི་མ་བྱུང་བ་རྟག་པ་དབང་ཕྱུག་ལ་

ལེའུ་གཉིས་པའི་མཐའ་དཔྱོད། 423
ཚད་མ།
སོགས་པའི་ཚད་མ་གཞན་གྱིས་ཡོངས་སུ་བརྟགས་པ་དགག་པའི་དོན་དུའོ། །ཞེས་དང༌། རང་འགྲེལ་
ལས༑ དང་པོར་རྒྱུ་དང་འབྲས་བུ་ཕུན་སུམ་ཚོགས་པས་ཚད་མར་གྱུར་པ་ཉིད་ཀྱིས་བཅོམ་ལྡན་འདས་ལ་
ཞེས་གསུངས་པའི་ཕྱིར། གསུམ་པ་གྲུབ་སྟེ། མདོའི་རང་འགྲེལ་ལས། བསམ་པ་ནི་འགྲོ་བ་ལ་ཕན་
པར་བཞེད་པའོ། །ཞེས་དང་། རྒྱལ་དབང་བློས། འགྲོ་ལ་ཕན་པ་ནི་དོར་བར་བྱ་བ་ཐབས་དང་དག་གིས་
འདོར་བ་དང་ལེན་པ་ཕུལ་དུ་བྱུང་བ་དག་སྟེ། དེ་བཞེད་པའི་ངང་ཚུལ་ཅན་ལའོ། །ཞེས་གསུངས་པའི་
ཕྱིར༑ མདོའི་དར་ཊི ཀ་ལས། འགྲོ་བ་ལ་ཕན་པར་བཞེད་པ་བྱང་ཆུབ་སེམས་དཔའི་གནས་སྐབས་ཀྱི་
སྙིང་རྗེ་ཆེན་པོའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། མདོའི་རང་འགྲེལ་ལས། སྦྱོར་བ་ནི་
འགྲོ་བ་བསྟན་པ་སྟོན་པའོ། །ཞེས་གསུངས་པའི་ཕྱིར། ཁྱབ་སྟེ། དེ་ལ་བྱང་སེམས་ཀྱི་སྟོན་པ་བཏགས་
པའང་ཡོད། སངས་རྒྱས་ཀྱི་སྟོན་པ་གཉིས་པ་ཡོད་པའི་ཕྱིར། ཟུར་དང་པོ་གྲུབ་སྟེ། རྒྱལ་དབང་
བློས༑ བསྟན་པ་དེ་བྱེད་པ་བཅོམ་ལྡན་འདས་བྱང་ཆུབ་སེམས་དཔའི་གནས་སྐབས་ལ་སྟོན་པའི་སྒྲས་
བརྗོད་དོ། །ཞེས་གསུངས་པའི་ཕྱིར། ཟུར་གཉིས་པ་གྲུབ་སྟེ། རྒྱལ་དབང་བློས། སྡུག་བསྔལ་ཟད་པར་
བྱེད་པའི་ཐབས་ཉེ་བར་སྟོན་པ་ནི་བསྟན་པ་ཡིན་ལ། དེའི་བྱེད་པ་པོ་སྟོན་པ་ཞེས་བརྗོད་དེ་འབྲས་བུའི་
གནས་སྐབས་སུའོ། །ཞེས་གསུངས་པའི་ཕྱིར། དེས་ན་འདི་རྒྱུའི་སྐབས་གཙོ་སྟེ རྒྱུ་བསམ་སྦྱོར་འཆད་
པའི་སྐབས་ཡིན་པའི་ཕྱིར། དར་ཊི ཀ་གི་དགོངས་པའོ། །ཁ་ཅིག་སྟོན་པ་དེ་སངས་རྒྱས་དངོས་ཟེར་བ་
དང་བྱང་སེམས་ཟེར་བ་འཁྲུལ་ལོ། །དེ་ནི་བཅོམ་ལྡན་འདས་ཀྱིས་རྒྱུ་བསམ་སྦྱོར་སྐབས་ཡིན་པའི་
ཕྱིར༑ རྒྱན་རང་འགྲེལ་ལས། སྦྱོར་བ་ནི་འགྲོ་བ་ལ་སྟོན་པའི་ཕྱིར་སྟོན་པ་ཉིད་དོ་ཞེས་དང༌། ཉི་མ་སྦས་
པས་ཀྱང༌། སྦྱོར་བའི་གནས་སྐབས་ཀྱི་ཁྱད་པར་བཤད་པ་ནི་སྟོན་པ་ཞེས་བྱའོ། །ཞེས་གསུངས་པའི་
ཕྱིར། རྩ་རྟགས་ལྔ་པ་གྲུབ་སྟེ། རང་དོན་བདེར་གཤེགས་ཀྱི་དོན་ཉན་རང་དགྲ་བཅོམ་པ་མན་ཆད་ལ་
མེད་པས་ལེགས་པ་དང༌། མི་ལྡོག་པ་དང༌། མ་ལུས་པར་གཤེགས་པའི་ཁྱད་པར་གསུམ་ལྡན་
དགོས། གཞན་དོན་སྐྱོབ་པའི་དོན་འགྲོ་བ་སྒྲོལ་བ་གཅིག་དགོས་པའི་ཕྱིར། དང་པོ་གྲུབ་སྟེ། མདོའི་རང་

ལེའུ་གཉིས་པའི་མཐའ་དཔྱོད། 424
ཚད་མ།
འགྲེལ་ལས། རང་དོན་ཕུན་སུམ་ཚོགས་པ་ནི་བདེ་བར་གཤེགས་པ་ཉིད་ཀྱིས་ཏེ། དོན་གསུམ་ཉེ་བར་
བླང་བར་བྱའོ། །ནས། དོན་གསུམ་པོ་དེ་ཡང་ཕྱི་རོལ་པའི་འདོད་ཆགས་དང་བྲལ་བ་དང་། སློབ་པ་དང་
མི་སློབ་པ་རྣམས་ལས། རང་དོན་ཕུན་སུམ་ཚོགས་པ་ཁྱད་པར་དུ་བྱ་བའི་ཕྱིར་རོ། །ཞེས་གསུངས་པའི་
ཕྱིར༑ གཉིས་པ་གྲུབ་སྟེ། མདོའི་རང་འགྲེལ་ལས། གཞན་དོན་ཕུན་སུམ་ཚོགས་པ་ནི་སྒྲོལ་བའི་དོན་
གྱིས་ན་སྐྱོབ་པ་ཉིད་དོ། །ཞེས་གསུངས་པའི་ཕྱིར།
གཉིས་པ་དེའི་དོན་རྣམ་འགྲེལ་གྱིས་འཆད་པ་ལ་སྤྱིའི་གཞུང་དོན་བསྡུ་བ་དང་། གཞུང་སོ་སོའི་
དཀའ་གནད་བཤད་པ་གཉིས། དང་པོ་ནི། ཀུན་བཏུས་ཀྱི་ཚད་མར་གྱུར་པ་དང་། འགྲོ་ལ་ཕན་བཞེད་
དང་༑ སྟོན་པ་དང༌། བདེ་གཤེགས་དང་། སྐྱོབ་པ་ལྔའི་དོན་ཚིགས་བཅད་ཀྱི་གོ་རིམ་དང་མཐུན་པར་
ལུགས་འབྱུང་དུ་བཤད་པ་དང་། དེའི་ལུགས་བཟློག་ཏུ་བཤད་པ་དང༌། ཐུབ་པ་ཚད་མའི་སྐྱེས་བུར་
བཤད་པའི་དགོངས་པ་དང་གསུམ་ལས
དང་པོ་འཆད་པ་ལ། ཚད་མ་བསླུ་མེད་ཅན་ཤེས་པ། །ནས། དེའི་ཕྱིར་ཚད་ཡིན་ཞེས་པའི་བར་
བྱུང་༑ གཉིས་པ་འཆད་པར། ཡང་ན་སྐྱོབ། ནས། བརྩེ་བས་ལེགས་དང་ཡེ་ཤེས་ལེགས། །ཞེས་པའི་
བར་བྱུང༌། གསུམ་པ་འཆད་པར། དེ་ལྟའི་དངོས་སྟོན་བསྟོད་པ་ནི། །ནས། བསྟན་ཕྱིར་དེ་ཡང་གསལ་
བར་བཤད། །ཅེས་བྱུང་། དེ་དག་ལྔ་སོ་སོར་བཤད་ན་དང་པོ་ཚད་མའི་དོན་འཆད་པར། ཚད་མ་སླུ་མེད་
ཅན་ཤེས་པ། །ནས། རང་གི་མཚན་ཉིད་དཔྱད་ཕྱིར་རོ། །ཞེས་བྱུང༌། གྱུར་དོན་འཆད་པར། དེ་ལྡན་
བཅོམ་ལྡན་ཚད་མ་ཉིད། །ནས། ཚུར་ཤོག་བྱ་རྒོལ་བསྟེན་པར་གྱིས། །ཞེས་བྱུང་། གཉིས་པ་འགྲོ་ལ་
ཕན་བཞེད་ཀྱི་དོན་འཆད་པར། སྒྲུབ་བྱེད་ཐུགས་རྗེ་གོམས་ལས་དེ། །ནས། ཆགས་བྲལ་ཆགས་དང་
ཡིད་ལོག་བཞིན། །ཞེས་བྱུང་། གསུམ་པ་སྟོན་པའི་དོན་འཆད་པར། བརྩེ་ལྡན་སྡུག་བསྔལ་གཞོམ་པའི་
ཕྱིར༑ ༑ནས། གཉིས་པོ་འདི་ནི་རྒྱུ་རུ་བཤད། །ཅེས་གསུངས། བཞི་པ་བདེར་གཤེགས་ཀྱི་དོན་འཆད་
བར། རྒྱུ་སྤངས་ཡོན་ཏན་གསུམ་བདེ་གཤེགས། ནས། དེ་ཤེས་པ་དང་གྲུབ་པ་ཡིན། །ཞེས་བྱུང༌། ལྔ་

ལེའུ་གཉིས་པའི་མཐའ་དཔྱོད། 425
ཚད་མ།
པ་སྐྱོབ་ཀྱི་དོན་འཆད་པར། སྐྱོབ་པ་ཉིད་གཟིགས་ལམ་གསུངས་པ། །ནས། དེའི་ཕྱིར་ཚད་ཡིན། ཞེས་
བྱུང་བ་ལུགས་འབྱུང་ལྔས་རྒྱུ་ཡོན་ཏན་ཁྱད་པར་ཅན་གྱི་སྒྲུབ་བྱེད་ལས་འབྲས་བུ་ཚད་མའི་སྐྱེས་བུ་
སོགས་ལྔ་སོ་སོར་འགྲུབ་ཚུལ་བཤད་པ་སོ་སོའི་སྐབས་ན་ཤིན་ཏུ་གསལ་བའི་ཕྱིར། རྣམ་བཤད་
ལས༑ ཞེས་རྒོལ་བ་དག་གི་ལོག་རྟོག་དང་པོ་དགག་པའི་ཆེད་དུ་ལུགས་འབྱུང་གི་བཤད་པ་མཛད་ལ་
ཞེས་གསུངས་པའི་ཕྱིར་དང་། རིགས་པའི་རྒྱ་མཚོ་ལས། ཞེས་རྒྱུ་སྔ་མ་སྔ་མ་ལས་འབྲས་བུ་ཕྱི་མ་ཕྱི་
མ་འབྱུང་བའི་སྐྱེ་བའི་རིམ་པ་ཉིད་སྟོན་པ་ཡིན་ནོ་ཞེས་གསུངས་པའི་ཕྱིར། ལུགས་བཟློག་གི་བདེན་
བཞིའི་བླང་དོར་མཐའ་དག་སྟོན་པའི་མཐར་ཐུག་གི་སྐྱེས་བུའི་རྟགས་ཀྱིས། ཤཱཀྱ་སེང་གེ་སྐྱོབ་
ཕྱིན་པའི་སྐྱེས་བུར་སྒྲུབ་པ་ལ། རྩ་བར། ཡང་ན་སྐྱོབ། །བདེན་པ་བཞི་ནི་སྟོན་མཛད་པ། །སོགས་བྱུང་།
གཉིས་པ་སྐྱོབ་པ་མཐར་ཕྱིན་པའི་སྐྱེས་བུའི་རྟགས་ཀྱིས་ཤཱཀྱ་སེང་གེ་བདེར་གཤེགས་གསུམ་ལྡན་གྱི་
སྐྱེས་བུར་སྒྲུབ་པ་ལ། རྩ་བར། སྐྱོབ་ལས་དེ་ཉིད་དང་བརྟན་དང༌། །ནས། མི་སློབ་ལས་ལྷག་དེ་ཡི་
ཕྱིར༑ ༑ཞེས་བྱུང་། གསུམ་པ་ནི། སྤངས་རྟོགས་གསུམ་ལྡན་བདེར་གཤེགས་ཐོབ་པའི་སྐྱེས་བུའི་རྟགས་
ཀྱིས༑ སྦྱོར་བ་ཕུན་ཚོགས་མཐར་ཕྱིན་པའི་སྟོན་པ་མཐར་ཐུག་གི་སྐྱེས་བུར་སྒྲུབ་པ་ལ། རྩ་བར། གཞན་
དོན་མཁྱེན་སྦྱོར་དེ་སྟོན་པ། །ཞེས་སོགས་རྐང་པ་གསུམ་བྱུང་། དེ་བཞིན་བརྩེ་བ་མཐར་ཕྱིན་སྐྱེས་བུས་
ལེགས་གསུངས་དང༌། མཁྱེན་པའི་ཡེ་ཤེས་མཐར་ཕྱིན་སྐྱེས་བུས་བདེན་པ་གསུངས་པ་དང་། ལེགས་པ་
དང་བདེན་པ་གསུངས་པ་མཐར་ཕྱིན་པའི་སྐྱེས་བུའི་རྟགས་ཀྱིས། ཤཱཀྱ་སེང་གེ་ཚད་མའི་སྐྱེས་བུ་མཐར་
ཐུག་ཏུ་སྒྲུབ་པ་ལ། རྩ་བར། བརྩེ་བས་ལེགས་དང་ཡེ་ཤེས་ལེགས། །ཞེས་སོགས་ཚིགས་བཅད་གཅིག་
བྱུང་བའི་ཕྱིར།
གཉིས་པ་སྐབས་སུ་ང པ་གཞུང་སོ་སོའི་དཀའ་གནས་བཤད་པ་ལ། ཐུབ་པ་ཚད་མར་སྒྲུབ་
པ་དང་། དེ་ལ་ཚད་མའི་སྒོ་ནས་བསྟོད་པའི་དགོས་པ་གཉིས། དང་པོ་ལ། ལུགས་འབྱུང་སྒོ་ནས་སྟོན་
པ་ལམ་གང་ནས་བྱུང་དང༌། ལུགས་བཟློག་སྒོ་ནས་དེའི་ཤེས་བྱེད་བསྟན་པ་གཉིས། དང་པོ་ལ། ཚང་

ལེའུ་གཉིས་པའི་མཐའ་དཔྱོད། 426
ཚད་མ
མར་གྱུར་པའི་དོན་བཤད་པས་ཚད་མའི་སྐྱེས་བུའི་མཚན་གཞི་བསྟན། ལྷག་མ་བཞི་བཤད་པས་ཚད་
མའི་སྐྱེས་བུའི་མཚན་ཉིད་དང༌། དེར་བགྲོད་པའི་ལམ་ངོས་གཟུང་བ་གསུམ། དང་པོ་ལ་ཚད་མ་སྤྱིའི་
མཚན་ཉིད་དང༌། ཐུབ་པའང་མཚན་ཉིད་དེ་ལྡན་དུ་བཤད་པ་གཉིས། དང་པོ་དེ་འཆད་པར། ཚད་མ་
བསླུ་མེད་ཅན་ཤེས་པ། །ནས། རང་གི་མཚན་ཉིད་དཔྱད་ཕྱིར་རོ། །ཞེས་བྱུང་།
མཐའ་དཔྱད་པ་ལ། དགག་གཞག་སྤངས་གསུམ་ལས། དང་པོ་ལ་ཁ་ཅིག སྒྲོ་འདོགས་
གསར་དུ་གཅོད་བྱེད་ཀྱི་རིག་པ་ཚད་མའི་མཚན་ཉིད་ཟེར། དེ་ལ་གཞན་དག་ན་རེ། བྱས་རྟགས་ཀྱིས་སྒྲ་
མི་རྟག་པར་རྟོགས་པའི་རྗེས་དཔག་ཆོས་ཅན། སྒྲོ་འདོགས་གསར་དུ་གཅོད་བྱེད་ཀྱི་ཤེས་པ་ཡིན་པར་
ཐལ༑ ཚད་མ་ཡིན་པའི་ཕྱིར། འདོད་མི་ནུས་ཏེ། སྒྲ་ལ་མཐའ་གཅིག་ཏུ་རྟག་འཛིན་གྱི་སྒྲོ་འདོགས་
གསར་དུ་གཅོད་བྱེད་མ་ཡིན་པའི་ཕྱིར་ན། རྟགས་སྒྲས་ཟིན་ཅིང་། མ་ཁྱབ་སྟེ། དེས་གཅོད་རྒྱུའི་ཐེ་ཚོམ་
གྱི་སྒྲོ་འདོགས་ཡོད་པའི་ཕྱིར། མ་གྲུབ་ན དེ་ཆོས་ཅན། ཚད་མ་མ་ཡིན་པར་ཐལ། དོགས་པ་མི་
གཅོད་པའི་ཕྱིར། ཁྱབ་སྟེ། དོགས་པ་མི་གཅོད་ན་ཚད་མར་མི་རུང་བའི་ཕྱིར། རྣམ་བཤད་ལས། དོགས་
པ་ཅུང་ཟད་ཀྱང་མི་གཅོད་པ་ཚད་མར་མི་རུང་བའི་ཕྱིར་རོ། །ཞེས་གསུངས་པའི་ཕྱིར། གཞན་ཡང་། ཐེ་
ཚོམ་ཡིན་ན། སྒྲོ་འདོགས་མ་ཡིན་པས་ཁྱབ་པར་ཐལ། སྒྲོ་འདོགས་ལ་མཐའ་གཅིག་ཏུ་ལོག་པར་ཞེན་
དགོས་པའི་ཕྱིར། འདོད་ན། སྒྲ་རྟག་གམ་མི་རྟག་རྟག་ལས་ཆེ་སྙམ་པའི་ཐེ་ཚོམ་ཆོས་ཅན། དེར་
ཐལ༑ དེའི་ཕྱིར། འདོད་མི་ནུས་ཏེ། ལོག་རྟོག་ཡིན་པའི་ཕྱིར་ཏེ། དེ་འདྲའི་ཐེ་ཚོམ་ཡིན་པའི་ཕྱིར། ཁྱབ་
སྟེ། སྡེ་བདུན་རྒྱན་ལས། ལོག་རྟོག་ཐམས་ཅད་འཛིན་སྟངས་མཐའ་གཅིག་ཏུ་ངེས་པའི་རྣམ་པ་ཅན་ཡིན་
པར་འདོད་པ་ནི་མི་འཐད་དེ། སྒྲ་ཕལ་ཆེར་རྟག་ལས་ཆེ་སྙམ་དུ་འཛིན་པའི་རྟོག་པའང་ལོག་རྟོག་མ་ཡིན་
པར་ཐལ་བའི་ཕྱིར་རོ། །འདོད་མི་ནུས་ཏེ། སྒྲོ་འདོགས་ཡིན་པའི་ཕྱིར། དེས་ན་ལོག་རྟོག་དང་ཐེ་ཚོམ་
འགལ་བ་མིན་ནོ། །ཞེས་གསུངས་པའི་ཕྱིར། ཡང་ཁ་ཅིག་ན་རེ། སྒྲ་མི་རྟག་པར་རྟོགས་པའི་རྗེས་
དཔག་ཚད་མས་སྒྲ་རྟག་འཛིན་ལྷན་སྐྱེས་ལ་མི་གནོད་པར་ཐལ། དེས་དེའི་ཞེན་ཡུལ་མེད་པར་རྟོགས་

ལེའུ་གཉིས་པའི་མཐའ་དཔྱོད 427 ཁག་མ་ཚད་མ།
ཀྱང་མི་གནོད་པའི་ཕྱིར། དེར་ཐལ། སྙིང་པོ་རྒྱན་ལས། དཔེར་ན་སྒྲ་མི་རྟག་རྟོགས་པའི་རྗེས་དཔག་
ཚད་མས་སྒྲ་རྟག་འཛིན་གྱི་སྒྲོ་འདོགས་ལྷན་སྐྱེས་ཀྱི་ཞེན་ཡུལ་མེད་པར་རྟོགས་ཀྱང་། ཀུན་བཏགས་
མངོན་གྱུར་ལ་གནོད་ཀྱི་ལྷན་སྐྱེས་ལ་མི་གནོད་པ་བཞིན་ནོ། །ཞེས་གསུངས་པའི་ཕྱིར་ན་ཤིན་ཏུ་མ་ཁྱབ་
སྟེ༑ རྗེས་དཔག་དེས་ཀུན་བཏགས་མངོན་དུ་གྱུར་པ་རེ་ཞིག་ལྡོག་ཀྱང་ལྷན་སྐྱེས་ཡང་ཡང་ང་སྐྱེ་བ་ལ་མི་
གནོད་པའི་དོན་ཡིན་པའི་ཕྱིར། འདོད་ན། སྒྲ་མི་རྟག་པར་དངོས་སུ་རྟོགས་པའི་རྗེས་དཔག་ཆོས་
ཅན། སྒྲ་རྟག་འཛིན་ལྷན་སྐྱེས་ཀྱི་འགལ་ཟླར་གྱུར་པའི་གཉེན་པོ་མ་ཡིན་པར་ཐལ དེ་ལ་མི་གནོད་པའི་
ཕྱིར༑ འཁོར་གསུམ། འདོད་ན། དེ་ཆོས་ཅན། དེའི་འགལ་ཟླའི་གཉེན་པོ་ཡིན་པར་ཐལ། དེ་དང་
དམིགས་ལ་གཅིག་པ་འཛིན་སྟངས་དངོས་འགལ་དུ་སོང་བའི་ཚད་མ་ཡིན་པའི་ཕྱིར། ཡང་འཁོར་
གསུམ། མ་གྲུབ་ན། ལྷན་ཅིག་མི་གནས་འགལ་གྱི་ཤེས་པ་མེད་པར་ཐལ་བ་དང༌། རྣམ་འགྲེལ་
ལས༑ ངེས་པ་དང་ནི་སྒྲོ་འདོགས་ཡིད། ། གནོད་བྱ་གནོད་བྱེད་ངོ་བོའི་ཕྱིར། །ཞེས་གསུངས་པས། དེ་
གཉིས་གནོད་བྱ་གནོད་བྱེད་དུ་མ་བསྟན་པར་ཐལ། དེས་བདག་འཛིན་ལ་གནོད་བྱེད་དང་བདག་འཛིན་
དེའི་གནོད་བྱ་མ་ཡིན་པའི་ཕྱིར། ཡང་ཁ་ཅིག རང་གི་སྣང་ཡུལ་ལ་གསར་དུ་མི་བསླུ་བའི་རིག་
པ༑ ཚད་མའི་མཚན་ཉིད་ཟེར་ན། སྒྲ་བདག་མེད་དུ་རྟོགས་པའི་རྗེས་དཔག་ཆོས་ཅན། མཚན་ཉིད་དེར་
ཐལ༑ ཚད་མ་ཡིན་པའི་ཕྱིར། འདོད་ན། རང་གི་སྣང་ཡུལ་ལ་མི་བསླུ་བའི་རིག་པ་ཡིན་པར་
ཐལ༑ འདོད་པའི་ཕྱིར། འདོད་མི་ནུས་ཏེ། རང་གི་སྣང་ཡུལ་ལ་འཁྲུལ་བའི་ཤེས་པ་ཡིན་པའི་
ཕྱིར༑ དེར་ཐལ། རྒྱུན་མཐའི་སྔ་རོལ་གྱི་རྟོག་པ་ཡིན་པའི་ཕྱིར། དེ་སོགས་མང་། བསྟན་ཚུལ་ལ་
རིགས་གཏེར་རྗེས་འབྲང་ན་རེ། ལྷ་ཤཱཀ་ལུགས་ལ། ཚད་མ་བསླུ་མེད་ཅན་ཤེས་པ། །ཞེས་པས་ཚང་
མའི་མཚན་ཉིད་ཡོངས་རྫོགས་དངོས་སུ་བསྟན། མ་ཤེས་དོན་གྱི་གསལ་བྱེད་ཀྱང༌། །ཞེས་པས་མཚན་
ཉིད་ཡོངས་རྫོགས་གཞན་གཅིག་དངོས་སུ་བསྟན་པར་ཐལ། ལྷ་དབང་བློའི་འགྲེལ་པ་ལས། དེ་ལྟ་བས་
ན་ཚད་མའི་མཚན་ཉིད་མི་བསླུ་བསླུ་བ་གཅིག་གཅིག་བཤད་དོ། །མ་ཤེས་དོན་གྱི་གསལ་བྱེད་ཀྱང་། །གཞན་

ལེའུ་གཉིས་པའི་མཐའ་དཔྱོད། 428
ཚད་མ།
མཚན་ཉིད་གཉིས་པ་ཡིན་ནོ། །ཞེས་གསུངས་པའི་ཕྱིར། ཞེས་ཟེར། དེ་འགོག་པ་ལ་ཚད་མ་དེ་རང་
ལྡོག་ཐ་དད་པ་གཉིས་སུ་ཐལ། མཚན་ཉིད་གཉིས་ཀྱིས་མཚོན་པའི་ཕྱིར། དེ་སྐད་དུ། རིགས་གཏེར་
ལས༑ མཚན་ཉིད་གཉིས་ཀྱིས་འཇོག་ན་ནི། །མཚོན་བྱ་དེ་ཡང་གཉིས་སུ་འགྱུར། །ཞེས་གསུངས་པའི་
ཕྱིར་ཟེར། དེ་ལ་འོ་ན། སློབ་དཔོན་ལྷ་དབང་བློས་གསར་དུ་སྦྱར་མི་དགོས་པར་བཞེད་པར་ཐལ། མི་
བསླུ་བའི་ཤེས་པ་ཚད་མའི་མཚན་ཉིད་དུ་འདོད་པའི་ཕྱིར། རྟགས་ཁས། དེར་ཐལ། ཚད་མ་སླུ་མེད་ཅན་
ཞེས་པས་དངོས་སུ་མཚན་ཉིད་ཡོངས་རྫོགས་བསྟན་པའི་ཕྱིར། འདོད་ན། ཚད་མ་སྔ་མས་བཟུང་ཟིན་
གཞལ་བའི་ཚད་མ་འདོད་པར་ཐལ། འདོད་པའི་ཕྱིར། འདོད་མི་ནུས་ཏེ། བཟུང་ཟིན་འཛིན་པ་ཚད་མ་མ་
ཡིན་པའི་རྒྱུར་ལྷ་དབང་བཞེད་པ་གང་ཞིག རྩ་བར། བཟུང་བ་འཛིན་ཕྱིར་ཀུན་རྫོབ་ནི། །མི་འདོད་ཅེས་
པ་འདིའི་གཞུང་སྔ་མའི་དངོས་བསྟན་གྱི་ཚད་མའི་མཚན་ཉིད་ལ། དང་པོའམ་གསར་དུ་དགོས་པར་ལྷ་
དབང་བློས་བཞེད་པའི་ཕྱིར། དང་པོ་གྲུབ་སྟེ། ལྷ་འགྲེལ་ལས། མཚན་ཉིད་འཁྲུལ་བ་ཡིན་ནོ་ཞེ་
ན༑ སྐྱོན་དེ་ཡང་ཡོད་པ་མ་ཡིན་ཏེ གཟུང་བ་འཛིན་ཕྱིར་ཀུན་རྫོབ་ནི། །མི་འདོད། ཅེས་པ་ནས། ཚད་
མ་ཉིད་དུ་མི་འདོད་དེ། ཅིའི་ཕྱིར་ཞེ་ན། གཟུང་བ་འཛིན་པའི་རྒྱུ་ཕྱིར་རོ། །ཞེས་གསུངས་པའི་
ཕྱིར༑ ཁྱབ་སྟེ། ཤཱཀྱས། གཟུང་བ་འཛིན་པའི་ཞེས་བྱ་བ་ལ་ཚད་མ་ཉིད་མ་ཡིན་པའི་རྒྱུའི་འོ། །ཞེས་
གསུངས་པའི་ཕྱིར། གཉིས་པ་གྲུབ་སྟེ། ལྷས་དེའི་འགྲེལ་པར། དེ་ལས་དང་པོར་མཐོང་བ་ཉིད་དེ་
འཇུག་པར་བྱེད་པ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། དེའི་འགྲེལ་བཤད་དུ་ཤཱཀྱས འདིས་
ནི་འདི་སྐད་དུ། ཚད་མ་བསླུ་མེད་ཅན་ཤེས་པ། །ཞེས་བྱ་བ་འདིའི་ཚད་མའི་སྒྲ་དང་པོར་འཛལ་བར་བྱེད་
པ་ནི་ཚད་མ་ཡིན་ནོ། །ཞེས་འགྲེལ་པའི་དོན་ཡིན་ནོ་ཞེས་གསུངས་པའི་ཕྱིར། ཁྱབ་སྟེ། ཚད་མའི་སྒྲ་
ཡན་ཆད་ཀྱིས་པྲ་མ་ནའི་སྒྲ་དོན་ནི་ཞེས་བཤད། དང་པོར་སོགས་ཀྱིས་དང་པོར་འཇལ་བ་སྒྲ་དོན་དང་
ཚིག་སྔ་ཕྱི་འབྲེལ་ཚུལ་བཤད་པའི་ཕྱིར། དེར་ཐལ། གཞུང་འདིའི་བསླུ་མེད་ཅན་གྱི་ཤེས་པ་ལ་དང་
བོའམ་གསར་དུ་སྦྱར་བས་ཚད་མ་ཐམས་ཅད་ལ་མ་ཁྱབ་པའི་དོགས་པ་སེལ་བ་གང་ཞིག ཤེས་པ་སྨོས་

ལེའུ་གཉིས་པའི་མཐའ་དཔྱོད། 429
ཚད་མ!
པས་བྱེ་སྨྲས་དབང་པོ་གཟུགས་ཅན་ཚད་མར་འདོད་པ་སེལ་བའི་ཕྱིར། དང་པོ་གྲུབ་སྟེ། དེའི་མཇུག་ཏུ་
ཤཱཀྱས། དེ་བས་ན་དོན་མ་རྟོགས་པ་ཉིད་ཀྱི་རྟོགས་པ་པོ་ཡིན་པས་ན། ནས། ཐལ་ཆེས་པ་ཡོད་པ་མ་
ཡིན་ནོ། །ཞེས་བྱ་བར་སྟོན་ནོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། རྩ་བར། བློ་ནི་ཚད་མ་
ཉིད༑ ཅེས་དང་། ལྷས་དེའི་སྔ་འགྲེལ་དུ་ཤེས་པ་ཉིད་ཚད་མར་འདོད་ཀྱི་དབང་པོ་ལ་སོགས་མ་ཡིན་
ནོ༑ ༑ཞེ་ན་མི་རུང་བའི་ཕྱིར་དང་། ཤཱཀྱས ཚད་མ་བསླུ་མེད་ཅན་ཤེས་པ། །ཞེས་བྱ་བའི་ཤེས་པ་སྨོས་
པ་གང་ཡིན་པ་དེ་ལ། ཞེས་གསུངས་པའི་ཕྱིར། དེས་ན་རྩ་བར། མ་ཤེས་དོན་གྱི་གསལ་བྱེད་ཀྱང༌།།
ཞེས་པས་མཚན་ཉིད་གཞན་གཅིག་དངོས་སུ་བསྟན་པ་མི་འཐད་པར་ཐལ། དེ་སྔ་ཕྱི་བསྡོམས་ནས་མཚན་
ཉིད་ཡོངས་རྫོགས་བསྟན་པའི་ཕྱིར། ཤཱཀྱས། ཡང་ན་གཞན་མེད་པ་ཞེས་བྱ་བ་འདིས་ཁྱབ་པ་ཉིད་སྟོན་
ཏེ༑ གཞན་མཚན་ཉིད་གཉིས་པ་ཡང་བྱར་ཡོད་པ་མ་ཡིན་ཏེ། ཞེས་གསུངས་པའི་ཕྱིར། ཀྱང་སྒྲས་ཀྱང་
དེ་ལྟར་སྟོན་པའི་ཕྱིར། དེས་ན་རྣམ་བཤད་ལས། མི་བསླུ་བ་ཙམ་གྱིས་ཚད་མའི་མཚན་ཉིད་རྫོགས་པ་མ་
ཡིན་ཏེ། སྔར་མ་ཤེས་པའི་དོན་གྱི་གསལ་བྱེད་དེ་དང་པོའམ་གསར་དུ་ཤེས་ཀྱང་དེའི་མཚན་ཉིད་ཀྱི་ཟུར་
དུ་སྨོས་དགོས་པའི་ཕྱིར། ཞེས་གསུངས་པའི་ཕྱིར། ཡང་རིགས་གཏེར་རྗེས་འབྲང་དག་ན་རེ། ཚད་
མའི་རང་ལྡོག་གཉིས་སུ་ཐལ། མཚན་ཉིད་གཉིས་ཡོད་པའི་ཕྱིར། རིགས་གཏེར་ལས། མཚན་ཉིད་
གཉིས་ཀྱིས་འཇོག་ན་ནི། །མཚོན་བྱ་དེ་ཡང་གཉིས་སུ་འགྱུར། །ཞེས་གསུངས་པའི་ཕྱིར་ཟེར་ན འོ་
ན༑ གཞན་དོན་བསྒྲུབ་བྱ་དེ་ཡང་རང་ལྡོག་གཉིས་སུ་ཐལ། མཚན་ཉིད་གཉིས་ཡོད་པའི་ཕྱིར། འཁོར་
གསུམ། རྟགས་གྲུབ་སྟེ། ཀུན་བཏུས་ལས་མཚན་ཉིད་ལྔ་ལྡན་གསུངས། རིགས་སྒོར་ཡན་ལག་གསུམ་
ལྡན་དུ་བཤད་པའི་ཕྱིར། དང་པོ་གྲུབ་སྟེ། ཀུན་བཏུས་ལས། རང་གི་ངོ་བོ་ཉིད་བསྟན་བྱ། །རང་དང་
འདོད་པ་མ་བསལ་བ། །ཞེས་དང་། རང་འགྲེལ་ལས། དེ་ཡང་རང་གི་ངོ་བོ་དང་ཉིད་བསྟན། རང་དང་
འདོད་འགྱུར་ཞེས་པ་ནས། དེ་ལྟ་ན་བསྒྲུབ་པར་བྱ་བ་ཁ་ན་མ་ཐོ་བ་མེད་པར་བསྟན་པ་ཡིན་ནོ། །ཞེས་
གསུངས་པའི་ཕྱིར་ཏེ། རང་གི་ངོ་བོ་དང་། ཉིད་དམ་ཁོ་ན་དང་། རང་ཉིད་དང༌། འདོད་པ་དང་། མ་

ལེའུ་གཉིས་པའི་མཐའ་དཔྱོད། 430
ཚད་མ
བསལ་བ་སྟེ་དོན་ལྔ་ཚང་དགོས་པའི་ཕྱིར། དར་ཊིཀ་ལས། གཞན་དོན་བསྒྲུབ་བྱར་མཚོན་པ་ལ་ངོ་བོའི་
དོན་སོགས་ཆོས་ལྔ་ཚང་བ་མཚན་ཉིད་དོ། །ཞེས་གསུངས་པའི་ཕྱིར་དང་། འདིས་ལོག་རྟོག་དུ་མ་
བསལ་ལོ། །གཉིས་པ་གྲུབ་སྟེ། རིགས་སྒོ་ལས། དེ་ལ་ཕྱོགས་ནི་རབ་ཏུ་གྲགས་པའི་ཆོས་ཅན་རབ་ཏུ་
གྲགས་པའི་ཁྱད་པར་གྱིས་ཁྱད་པར་དུ་བྱས་པ་རང་གི་བསྒྲུབ་བྱ་ཁོ་ནར་འདོད་པ་མངོན་སུམ་ལ་སོགས་
པའི་གནོད་པ་མེད་པ་ཅན་འདི་ལྟ་སྟེ། སྒྲ་མི་རྟག་ཅེས་པ་ལྟ་བུའོ། །ཞེས་གསུངས་པའི་ཕྱིར། ཁྱབ་
སྟེ༑ ཆོས་དང་ཆོས་ཅན་གྱི་ཚོགས་དོན་དང༌། རང་གི་བསྒྲུབ་བྱར་འདོད་པ་དང་། མངོན་སུམ་སོགས་
ཀྱིས་མ་བསལ་བའི་གསུམ་ལྡན་བཤད་པའི་ཕྱིར། ཡང་ཁ་ཅིག་ན་རེ། རྩ་བར། ཚད་མ་སླུ་མེད་ཅན་
ཤེས་པ། །ཞེས་དང༌། མ་ཤེས་དོན་གྱི་གསལ་བྱེད་ཀྱང༌། །ཞེས་པ་གཉིས་ཀས་ཚད་མའི་མཚན་ཉིད་
ཡོངས་རྫོགས་རེ་རེ་བསྟན་ཀྱང་ཚད་མ་གཅིག་མཚོན་པས་རྣམ་གྲངས་པ་ཡིན་ཟེར་ན། འོ་ན། མཚོན་བྱ་
ཚད་མའི་ལྡོག་པ་ཐ་དད་པར་ཐལ། དེ་གཉིས་ཀས་ཚད་མ་གཅིག་མཚོན་པའི་མཚན་ཉིད་བྱེད་པའི་
ཕྱིར༑ ཁྱབ་སྟེ། དེ་གཉིས་ལ་དོན་སྤྱི་མི་འདྲ་བ་སོ་སོར་འཆར་བའི་ཕྱིར། རྣམ་བཤད་ལས། འདི་གཉིས་
ལ་དོན་སྤྱི་མི་འདྲ་བ་སོ་སོར་འཆར་བའི་ཕྱིར། མཚོན་བྱའི་ལྡོག་པ་ཐ་དད་དུ་འགྱུར་དགོས་སོ། །ཞེས་
གསུངས་པའི་ཕྱིར། ཡང་ཁ་ཅིག་ན་རེ ལྷའི་ལུགས་ལ་གཞུང་སྔ་མས་གསར་དུ་མི་བསླུ་བའི་ཤེས་པ་
ཚད་མའི་མཚན་ཉིད་དུ་བསྟན། ཕྱི་མས་རང་གི་གཞལ་བྱ་རང་མཚན་སྔར་མ་ཤེས་པ་གསར་དུ་ཤེས་པའི་
རིག་པ་དེའི་མཚན་ཉིད་དུ་བསྟན་ཟེར་ན། འོ་ན། འདུས་མ་བྱས་ཀྱི་ནམ་མཁའ་དངོས་མེད་དམ་མེད་
དགག་ཏུ་རྟོགས་པའི་རྗེས་དཔག་ཆོས་ཅན། རང་གི་གཞལ་བྱ་རང་མཚན་འཇལ་བའི་རིག་པར་
ཐལ༑ ཚད་མ་ཡིན་པའི་ཕྱིར། འཁོར་གསུམ། འདོད་མི་ནུས་ཏེ། དེའི་དམིགས་རྣམ་གཉིས་ཀར་རང་
མཚན་མེད་པའི་ཕྱིར། ངེས་ན་ལྷའི་ལུགས་ལ་བསྟན་ཚུལ་དེ་མ་མིན་པར་ཐལ། སྔ་མ་འཇིག་རྟེན་ལ་
གྲགས་པའི་ཚད་མའི་མཚན་ཉིད་དང༌། ཕྱི་མ་བསྟན་བཅོས་ལ་གྲགས་པའི་ཚད་མའི་མཚན་ཉིད་བསྟན་
ནས་ཚད་མའམ་ཚད་ཉིད་ལ་རྨོངས་པ་བཟློག་པའི་ཕྱིར། དེར་ཐལ། ཚད་མ་འཇིག་རྟེན་ལ་གྲགས་ཟིན་

ལེའུ་གཉིས་པའི་མཐའ་དཔྱོད། 431 =thccouལ་ ི ཚད་མ།
བས་དེའི་མཚན་ཉིད་སྟོན་པའི་བསྟན་བཅོས་རྩོམ་པ་དོན་མེད་དོ་སྙམ་པའི་ལོག་རྟོག་བཟློག་པའི་ཆེད་དུ་
ཡིན་པའི་ཕྱིར། དེར་ཐལ། རིག་བྱེད་པས་རིག་བྱེད་ཀྱི་སྒྲ་ཚད་མར་འདོད་པ་སོགས་དང༌། བྱེ་སྨྲས་
དབང་པོ་ཚད་མར་འདོད་པ་སོགས་ཀྱི་ལོག་རྟོག་དང་དེ་ལ་རྨོངས་པ་བཟློག་ཆེད་ཡིན་པའི་ཕྱིར། རྩ་
བར༑ བསྟན་བཅོས་རྨོངས་པ་བཟློག་བྱེད་ཡིན། །ཞེས་དང༌། ལྷས། དེ་ལྟར་ན་ཚད་མ་དག་ནི་རབ་ཏུ་
གྲགས་པ་ཉིད་མིན་ནོ། །ཕན་ཚུན་འགལ་བས་མཚན་ཉིད་བྱེད་པས་མཁས་པ་སྙམ་སེམས་པ་དག་གི་
ལོག་པར་རྟོག་པ་མཐོང་བའི་ཕྱིར། འཇིག་རྟེན་ནི་སྨོས་དགོས་ཞེས་གསུངས་པའི་ཕྱིར། ཡང་ཁ་
ཅིག རྒྱན་གྱི་ལུགས་ལ། སྔ་མས་ཐ་སྙད་པའི་ཚད་མའི་མཚན་ཉིད་དང༌། ཕྱི་མས་དོན་དམ་པའི་མཚན་
ཉིད་བསྟན་ཟེར་ན། རིགས་གཏེར་རྗེས་འབྲང་ཁ་ཅིག་ན་རེ། བསྟན་བཅོས་རྣམ་འགྲེལ་འདིར་ཚད་མ་
སྤྱིའི་མཚན་ཉིད་གཅིག་མ་བསྟན་པར་ཐལ། སྔ་མས་ཐ་སྙད་ཀྱི་ཚད་མའི་མཚན་ཉིད་དང་ཕྱི་མས་དོན་
དམ་པའི་ཚད་མའི་མཚན་ཉིད་བསྟན་པའི་ཕྱིར་ན་ཁ་ཅིག་གིས་མ་ཁྱབ་ཟེར། དེར་ཐལ། རྒྱན་ལས། འདི་
ནི་དོན་དམ་པའི་ཚད་མའི་མཚན་ཉིད་ཡིན་ལ། སྔ་མ་ནི་ཐ་སྙད་པ་ཡིན་ནོ་ཞེས་གསུངས་པའི་ཕྱིར་
ན། འདིར་མ་ཁྱབ་སྟེ། མཚན་གཞི་དོན་དམ་པའི་ཚད་མའི་སྟེང་ནས་སྤྱིའི་མཚན་ཉིད་འཆད་པའི་
ཕྱིར། དཔེར་ན་བྱས་པའི་སྟེང་ནས་ཚུལ་གསུམ་བཤད་པ་ཡིན་པའི་ཕྱིར རྣམ་བཤད་ལས། འོ་ན་རྒྱན་
མཁན་པོས་དེ་ལྟར་བཤད་པ་ཅི་ཞེ་ན། དེ་ནི་དོན་དམ་པའི་ཚད་མའི་མཚན་གཞི་ལ་མཚན་ཉིད་ཀྱི་སྒྲས་
བསྟན་པ་ཡིན་གྱི་ཞེས་གསུངས་པའི་ཕྱིར། མ་ཁྱབ་མཚམས་ལ། ཁོ་རང་ལ་ཚད་མ་མདོར་ཚད་མ་སྤྱིའི་
མཚན་ཉིད་ཆད་པའི་སྐྱོན་ཡོད་པར་ཐལ། མདོར། མིང་དང་རིགས་སོགས་སྦྱོར་བ་ཡིས། །རྟོག་པ་དང་
བྲལ་མངོན་སུམ་མོ། །ཞེས་པས་མངོན་སུམ་ཚད་མའི་མཚན་ཉིད་དང༌། མདོར། རྗེས་དཔག་རྣམ་
གཉིས་རང་དོན་ནི། །ཚུལ་གསུམ་རྟགས་ལས་དོན་མཐོང་ཡིན། །ཞེས་པས་རྗེས་དཔག་ཚད་མའི་མཚན་
ཉིད་བསྟན་པ་གང་ཞིག དེ་ལས་ཟུར་དུ་དེ་སྟོན་པའི་གཞུང་མེད་པའི་ཕྱིར། འཁོར་གསུམ་ཁས་
བླངས། གཞན་ཡང་། རྒྱན་ལས ཚད་མ་བསླུ་མེད་ཅན་ཤེས་པ། །ཞེས་པ་ཚད་མ་སྤྱིའི་མཚན་ཉིད་

ལེའུ་གཉིས་པའི་མཐའ་དཔྱོད། 432
ཚད་མ
སྟོན་བྱེད་མ་ཡིན་པར་ཐལ། རྒྱན་ལས་ཚད་མ་སྤྱིའི་མཚན་ཉིད་སྟོན་པ་ཆད་པའི་ཕྱིར། རྟགས་
ཁས༑ འདོད་མི་ནུས་ཏེ། དེས་སྤྱིའི་མཚན་ཉིད་ན་པར་བཞེད་པའི་ཕྱིར། རྒྱན་ལས། དེ་ལ་ཚད་མའི་
མཚན་ཉིད་སྤྱིར་བསྟན་པ་ནི། ཚད་མ་བསླུ་བ་མེད་ཅན་གྱི་ཤེས་པ། ཞེས་གསུངས་པའི་ཕྱིར། ཁྱབ་
སྟེ༑ ཚད་མ་གཉིས་ཀྱི་སྤྱིའམ་ཐུན་མོང་དུ་འགྲོ་བའི་མཚན་ཉིད་བསྟན་པར་བཤད་པའི་ཕྱིར། དེའི་ཐད་ཀྱི་
ཉི་མ་སྦས་པའི་འགྲེལ་བཤད་ལས། རྣམ་འགྲེལ་དུ་བསྟན་པའི་མཚན་ཉིད་ལ་འཇུག་པ་སྨྲས་པ་ནི། དེ་ལ་
ཞེས་བྱ་བ་ལ་སོགས་པ་ཡིན་ནོ། །སྤྱིར་ཞེས་བྱ་བ་ནི་གཙོ་བོར་བྱ་བ་དང་། ནས། ཐུན་མོང་ཉིད་དུ་ཉེ་
བར་མཚོན་པ་གྱུར་པ་ཞེས་བྱ་བའི་དོན་ཏོ་ཞེས་གསུངས་པའི་ཕྱིར། རྒྱན་གྱིས་ཚད་མ་སྤྱིའི་མཚན་ཉིད་མ་
བཤད་པར་འདོད་པས་རང་བླུན་པར་མ་ཟད་དཔེ་ཡང་མ་མཐོང་བར་སྨྲས་པ་ཡིན་ནོ། །གཞན་ཡང་ཡ་མ་
རིས་མངོན་སུམ་ལེའུའི་འགྲེལ་བཤད་ལས། གང་ཡང་ཚད་མ་བསླུ་བ་མེད་ཅན་གྱི། ཞེས་བྱ་བ་ནི་སྤྱིའི་
མཚན་ཉིད་ཡིན་ལ། མངོན་སུམ་རྟོག་དང་བྲལ་བ་ཅན། །ཞེས་བྱ་བ་ལ་སོགས་པ་ནི་ཁྱད་པར་གྱི་མཚན་
ཉིད་ཡིན་ནོ། །ཞེས་གསུངས་པའི་ལུང་དོན་མ་གྲུབ་པར་ཐལ། རྒྱན་ལས། ཚད་མ་བསླུ་བ་མེད་ཅན་གྱི་
ཤེས་པ་ཞེས་སོགས་ཀྱིས་ཚད་མ་སྤྱིའི་མཚན་ཉིད་དངོས་སུ་བསྟན་པར་ཡ་མ་རིས་མི་བཞེད་པའི་
ཕྱིར༑ རྟགས་སོང་། དེར་ཐལ། རྒྱན་གྱིས་སྤྱིའི་མཚན་ཉིད་མ་བཤད་པའི་ཕྱིར། འཁོར་གསུམ། གཞན་
ཡང་མངོན་སུམ་ལེའུ འི་འགྲེལ་བར། དེའི་འགྲེལ་བཤད་ཉི་མ་སྦས་པས། དེ་ལྟར་ཚད་མའི་མཚན་ཉིད་
ཐུན་མོང་བ་བརྗོད་ནས། ད་ནི་དེའི་དབྱེ་བ་བསྟན་པའི་ཕྱིར། ཞེས་གསུངས་པའི་དོན་མ་གྲུབ་པར་
ཐལ༑ རྒྱན་ལས། ཚད་མ་བསླུ་བ་མེད་ཅན་གྱི་སོགས་ཀྱིས་ཚད་མ་སྤྱིའི་མཚན་ཉིད་དངོས་སུ་མི་སྟོན་
པའི་ཕྱིར། རྟགས་ཁས། འཁོར་གསུམ། ཡང་ཁོ་ན་རེ། ཚད་མ་བསླུ་མེད་ཅན་ཤེས་པ། །ཞེས་པས་ཐ་
སྙད་ཚད་མའི་མཚན་ཉིད་དང༌། མ་ཤེས་དོན་གྱི་གསལ་བྱེད་ཀྱང་། །ཞེས་པས་དོན་དམ་པའི་ཚད་མའི་
མཚན་ཉིད་བསྟན་པར་ཐལ། འདིའི་ཡུལ་མི་བསླུ་བ་དོན་བྱེད་ནུས་པའེ་ཆོས་དང༌། དོན་གསལ་གྱི་དོན་
གཉིས་མེད་དོན་དམ་ཡིན་པའི་ཕྱིར། རྩ་བར། དོན་བྱེད་ནུས་པར་གནས་པ་ནི། །མི་སླུ་ཞེས་དང་། རྒྱན་

ལེའུ་གཉིས་བའི་མཐའ་དཔྱོད། 433
ཚད་མ
ལས༑ ཡང་ན་འདིར་དོན་གྱི་དམ་པ་བརྗོད་པ་ཡིན་ནོ། །ཞེས་གསུངས་པའི་ཕྱིར་ཟེར་ཏེ རིགས་གཏེར་
ལས༑ མི་བསླུ་མ་ཤེས་དོན་གསལ་གཉིས། །རྣམ་གྲངས་པའམ་ཐ་དད་སྨྲ། །ཞེས་པས་ལྷ་དབང་བློས་
རྣམ་གྲངས་དང་རྒྱན་ཐ་དད་དེ་འགལ་བར་འདོད་པའི་དོན་ཡིན་པའི་ཕྱིར་ཟེར། འོ་ན་སྒྲ་འཇལ་བའི་ཐ་
སྙད་པའི་ཚད་མ་ཆོས་ཅན། དོན་དམ་པའི་ཚད་མ་ཡིན་པར་ཐལ། མ་ཤེས་པའི་དོན་གསལ་བར་བྱེད་
པའི་ཤེས་པ་ཡིན་པའི་ཕྱིར། རྟགས་གྲུབ་སྟེ། ཚད་མ་ཡིན་པའི་ཕྱིར། འདོད་ན། དོན་དམ་དཔྱོད་བྱེད་ཀྱི་
རིག་པ་ཡིན་པར་ཐལ་ལོ། །འདོད་པའི་ཕྱིར། འདོད་ན། སྒྲ་སྟོང་ཉིད་ཡིན་པར་ཐལ། དེ་འཇལ་བའི་
ཚད་མ་དོན་དམ་དཔྱོད་བྱེད་ཀྱི་ཚད་མ་ཡིན་པའི་ཕྱིར། འཁོར་གསུམ། རྨོངས་པའི་དབང་ཕྱུག་གོ །ཡང་
གཉིས་སྟོང་གཞལ་བའི་དོན་དམ་པའི་ཚད་མ་ཆོས་ཅན། ཐ་སྙད་པའི་ཚད་མར་ཐལ་ལོ། སླུ་བ་མེད་པའི་
ཤེས་པ་ཡིན་པའི་ཕྱིར། འདོད་ན། ཐ་སྙད་དཔྱོད་བྱེད་ཀྱི་ཚད་མར་ཐལ་ལོ། །འདོད་པའི་ཕྱིར། འདོད་
ན༑ གཉིས་སྟོང་དོན་དམ་མ་ཡིན་པར་ཐལ་ལོ། །དེ་འཇལ་བའི་ཚད་མ་ཐ་སྙད་པའི་ཚད་མ་ཡིན་པའི་
ཕྱིར༑ འཁོར་གསུམ་གྱི་ཕྲེང་བ་རིང་པོ་སྤྲོས་པས་ཆོག་གོ །ཡང་སྔ་རབས་པ་དམྱལ་གཙང་ངན་སོགས་
དག་ན་རེ། བྲམ་ཟེ་ཆེན་པོ་བདེན་པའི་དོན་རྟགས་ཆོས་གསུམ་ལྡན་ཚད་མའི་མཚན་ཉིད་དུ་བཞེད་
དེ༑ ཆོས་གསུམ་ནི། ཡུལ་གྱི་ཁྱད་པར་སྔར་མ་རྟོགས་པ་དང་། འཛིན་སྟངས་ཀྱི་ཁྱད་པར་མ་འཁྲུལ་བ་
དང༌༑ བྱེད་ལས་ཀྱི་ཁྱད་པར་སྒྲོ་འདོགས་སེལ་བའོ། །ཞེས་ཟེར་བ་ཚིག་གི་སྒྲ་སྒྲོག་ཙམ་ཡིན་པར་
ཐལ༑ བྲམ་ཟེའི་གཞུང་བོད་དུ་འགྱུར་བ་གང་ལ་ཡང་མེད་ཅིང་། དེ་ལྟར་བཞེད་པའི་རྒྱ་གཞུང་གི་ཁུངས་
ཀྱང་མེད་པའི་ཕྱིར། སྡེ་བདུན་རྒྱན་ལས། བྲམ་ཟེ་དེ་ལྟར་བཞེད་པའི་ཁུངས་གང་ཡང་མི་སྣང་བའི་ཕྱིར་
རོ༑ ༑ཞེས་གསུངས་པའི་ཕྱིར། ཤིན་ཏུ་ལེགས་པར་གོ ཡང་སྔ་རབས་པ་ཆ་དམྱལ་གཅོད་ངན་ཆུ་རིགས་
སོགས་དག་ན་རེ། སློབ་དཔོན་ཆོས་མཆོག་མི་བསླུ་བ་ཁྱད་པར་གསུམ་ལྡན་ཚད་མའི་མཚན་ཉིད་དུ་
བཞེད་དེ། ཁྱད་པར་གསུམ་ནི། ངོ་བོའི་ཁྱད་པར་དོན་ཐོབ་བྱེད་ཀྱི་ནུས་པ་དང་ལྡན་པ། ཡུལ་གྱི་ཁྱད་
པར་ཡོངས་སུ་བཅད་པའི་འཇུག་ཡུལ་ཐོབ་པ་དང༌། བྱེད་ལས་ཀྱི་ཁྱད་པར་དོན་ཡོངས་སུ་གཅོད་པ་ལ་

ལེའུ་གཉིས་པའི་མཐའ་དཔྱོད། 434
ཚད་མ
གནས་པའི་ནུས་པ་ཞེས་བྱ་བ་ཡིན་ལ། མ་ཁྱབ་པ་གཅོད་པའི་མཚན་ཉིད་ཀྱི་ཟུར་གཅིག་ཁ་བསྐང་བར་
བྱའོ༑ ༑ཞེས་བཞེད་དོ། །དེ་སྐད་དུ་ཆ་བའི་སྤྱི་དོན་དང་བླ་མ་གཞན་གྱི་སྤྱི་དོན་དང་མཐའ་དཔྱོད་ལས་
འབྱུང་ཞིང༌། དེ་ལ་དགག་པ་ལྔ་སོགས་བྱེད་པ་ཤིན་ཏུ་མི་འཐད་པར་ཐལ། དེ་ནི་མཁས་པའི་དགོངས་པ་
མ་རྟོགས་བཞིན་དུ་དགག་པ་བྱས་པས་མི་རིགས་པ་ཆེན་པོ་ཡིན་པའི་ཕྱིར། རྣམ་ངེས་ཊི ཀ་ཆེན་
ལས༑ སྔོན་གྱི་དགེ་བའི་བཤེས་གཉེན་ཆ་པ་ལ་སོགས་པས། ཞེས་པ་ནས། ཆོས་མཆོག་ཆེན་པོའི་
དགོངས་པ་ཅི་ཡིན་མ་རྟོགས་བཞིན་དུ་ཞེས་དང༌། སྡེ་བདུན་རྒྱན་ལས། སྒྲོ་འདོགས་འདི་ལྟར་སྨྲ་
བས༑ འགྲེལ་པ་མཁན་པོའི་དགོངས་པ་རྟོགས་པའི་ནུས་པ་མེད་པར་གསལ་བར་བྱས་ཞེས་གསུངས་
པའི་ཕྱིར། གཞན་ཡང་། དེ་དག་གིས་ཆོས་མཆོག་ལ་ཅི་ཡང་མི་གནོད་པར་ཐལ། ཆོས་མཆོག་གིས་དེ་
ལྟར་མི་བཞེད་པའི་ཕྱིར། དེར་ཐལ། དེས་ཚད་མ་ལ་འཇུག་ཡུལ་དཔྱད་སྟོབས་ཀྱིས་ཡུལ་དེ་དང་དེ་
རྟོགས་པ་དང་གསར་རྟོགས་གཅིག་དགོས་པར་བཞེད་པའི་ཕྱིར། དང་པོ་གྲུབ་སྟེ། འཐད་ལྡན་
ལས༑ འཇུག་པ་ཡང་ཁོང་དུ་ཆུད་པ་ལས་གཞན་མ་ཡིན་ཏེ། ཞེས་གསུངས་པའི་ཕྱིར། གཉིས་པ་གྲུབ་
སྟེ༑ འཐད་ལྡན་ལས། དེའི་ཕྱིར་ཚད་མ་ཐམས་ཅད་ནི་མ་རྟོགས་པའི་དོན་ཅན་ཁོ་ན་ཡིན་ནོ། །ཞེས་
གསུངས་པའི་ཕྱིར། ཁྱབ་སྟེ། མ་རྟོགས་པའི་དོན་ཅན་ཞེས་པས་རྟོགས་ཟིན་རྟོགས་པ་མ་ཡིན་པ་བསྟན་
པའི་ཕྱིར་ཏེ། རྩ་བར། མ་ཤེས་དོན་གྱི་གསལ་བྱེད་ཅེས་པ་དང་དོན་གཅིག་པའི་ཕྱིར། མ་ཁྱབ་པ་གཅོད་
པ་ཁ་བསྐང་བ་ཞེས་པ་དེ་ཡང་བབ་ཆོལ་ཡིན་པར་ཐལ། ཆོས་མཆོག་གི་གཞུང་ལ་དེ་འདྲ་མེད་པའི་
ཕྱིར༑ སྡེ་བདུན་རྒྱན་ལས། མ་ཁྱབ་པ་གཅོད་པ་ཁ་སྐོང་བར་བྱའོ། །ཞེས་བྱ་བ་ནི་སློབ་དཔོན་ཆོས་
མཆོག་གི་གཞུང་གང་ནའང་ཟུར་ཙམ་མེད་པས་སྔ་མ་དག་གིས་བབ་ཆོལ་བྱས་པར་ཟད་དོ། །ཞེས་
གསུངས་པའི་ཕྱིར། ཡང་བོད་ཀྱི་རྟོག་གེ་བའི་དབང་པོ་ཁ་ཅིག་ན་རེ། སྔར་མ་རྟོགས་པའི་དོན་བདེན་པ་
ལ་སྒྲོ་འདོགས་པའི་ཟློག་ཕྱོགས་འགལ་བ་ཚད་མའི་མཚན་ཉིད་དུ་འདོད་དེ། ཆ་བསྡུས་ལས། མ་རྟོགས་
དོན་གྱི་གསལ་བྱེད་བྱ་བའི་དོན་ནི། ནས། སྒྲོ་འདོགས་བསྐྱེད་པའི་ནུས་པ་བཟློག་པ་སྟེ། དེ་ལ་བདེན་པ་

ལེའུ་གཉིས་པའི་མཐའ་དཔྱོད 435 ཚད་མ
རྟོགས་པ་ཞེས་བྱ་ཞེས་གསུངས། དེ་ལ་འོ་ན། གཟུགས་སོགས་རྫུན་པ་འཇལ་བའི་ཚད་མ་མི་སྲིད་པར་
ཐལ༑ ཚད་མ་ལ་བདེན་པ་རྟོགས་པས་ཁྱབ་པའི་ཕྱིར། རྟགས་ཁས། དེར་ཐལ། མཚན་ཉིད་དེའི་
ཕྱིར ༑ འདོད་ན ཀུན་རྫོབ་བདེན་པ་མི་སྲིད་པར་ཐལ་ལོ། །འདོད་པའི་ཕྱིར། ཡང་ཁ་ཅིག་ན་རེ། མ་
ཤེས་དོན་གྱི་གསལ་བྱེད་ཅེས་པའི་དོན། སྔར་ཤེས་ཟིན་པའི་ཡུལ་རྟོགས་པ་ཚད་མ་ཡིན་པ་བསལ་བས་
ན༑ ཚད་མ་ཡིན་ན། སྔར་རྟོགས་ཟིན་མ་བརྗེད་པའི་ཡུལ་མི་འཇལ་བས་ཁྱབ་ཟེར་ན། འོ་ན རྣམ་
མཁྱེན་སྐད་ཅིག་གཉིས་པ་ཚད་མ་ཡིན་ནམ་མིན་བརྟགས་ན། དང་པོ་ལྟར་ཡིན་ཟེར་ན། རྣམ་མཁྱེན་སྐད་
ཅིག་གཉིས་པ་ཆོས་ཅན། ཚད་མ་མ་ཡིན་པར་ཐལ། རྣམ་མཁྱེན་སྐད་ཅིག་དང་པོས་རྟོགས་ཟིན་མ་བརྗེང་
པ་གཞལ་བའི་བློ་ཡིན་བའི་ཕྱིར། དེར་ཐལ། རྣམ་མཁྱེན་སྐད་ཅིག་དང་པོས་ཆོས་ཐམས་ཅད་རྟོགས་ཟིན་
པ་ཁྱོད་ཀྱིས་དུས་སུ་ཡང་དོན་མ་བརྗེད་པར་ཁྱོད་ཀྱིས་གཞལ་པའི་ཕྱིར། འཁོར་གསུམ། རྣམ་མཁྱེན་
སྐད་ཅིག་ཕྱི་མ་ཡིན་པའི་ཕྱིར། འདོད་ན། དངོས་སུ་འགལ་ལོ། །གལ་ཏེ་གཉིས་པ་ལྟར་ཚང་མ་མིན་
ཟེར་ན། འོ་ན་རྣམ་མཁྱེན་སྐད་ཅིག་གཉིས་པའི་དུས་སུ་གསར་དུ་གྲུབ་རྒྱུའི་དངོས་པོ་མེད་པར་ཐལ། ངེ་
རྣམ་མཁྱེན་སྐད་ཅིག་གཉིས་པས་གསར་དུ་རྟོགས་པ་མ་ཡིན་པའི་ཕྱིར། མ་ཁྱབ་ན། རྣམ་མཁྱེན་སྐང་
ཅིག་གཉིས་པའི་དུས་སུ་གསར་སྐྱེས་ཀྱི་དངོས་པོ་རྣམས་ཆོས་ཅན། རྣམ་མཁྱེན་སྐད་ཅིག་གཉིས་པས་
གཏན་ནས་མ་རྟོགས་པར་ཐལ། རྣམ་མཁྱེན་སྐད་ཅིག་གཉིས་པའི་སྔ་རོལ་ཏུ་ཁྱོད་དང་རྣམ་མཁྱེན་སྐང་
ཅིག་གཉིས་པ་གང་ཡང་མ་གྲུབ་། དེ་གཉིས་ཡོད་དུས་སུ་མ་རྟོགས་པ་དེའི་ཕྱིར། རྟགས་ཁས་ཤིང༌།
འཁོར་གསུམ་ཡང་ཁས་སོ། །འདོད་མི་ནུས་ཏེ། དེ་དུས་ཀྱི་གསར་སྐྱེས་ཐམས་ཅད་རྟོགས་པའི་ཕྱིར་
ཏེ༑ རྣམ་མཁྱེན་ཡིན་པའི་ཕྱིར། ཇི་སྐད་དུ་རྣམ་བཤད་ལས། ཁོ་བོས་ནི། ཁ་ནང་དུ་ཕྱོགས་ནས་ཅི་ཙམ་
བསམས་ཀྱང༌། ཚད་མ་མ་ཡིན་པའི་ཀུན་མཁྱེན་དང་། ཚད་མ་ལ་གསར་རྟོགས་ཀྱིས་མ་ཁྱབ་པ་མ་
ཚོར༑ ཞེས་གསུངས་པའི་ཕྱིར། གཞན་ཡང་སངས་རྒྱས་འཕགས་པ་ཐམས་ཅད་ལ། རྩ་བར། དེ་ལྡན་
བཅོམ་ལྡན་ཚད་མ་ཉིད། །གསུངས་པའི་དོན་མ་ཚང་བར་ཐལ། སངས་འཕགས་ཐམས་ཅད་ཚང་མ་རྒྱུང་

ལེའུ་གཉིས་པའི་མཐའ་དཔྱོད 436
ཚད་མ།
ལྡན་གྱི་ཚད་མའི་སྐྱེས་བུ་མ་ཡིན་པའི་ཕྱིར། འདོད་ན། ཚད་མ་མདོ་ལས་སངས་འཕགས་རྣམས། ཚད་
མར་གྱུར་པ་འགྲོ་ལ་ཕན་བཞེད་པ། །སོགས་ཀྱི་ཚད་མར་གྱུར་པ་ཞེས་པས་ཚད་མའི་སྐྱེས་བུ་མཐར་ཐུག་
ཏུ་བསྟན་ནས་གྱུར་པ་སོགས་ཀྱིས་དེ་སྒྲུབ་བྱེད་ཀྱི་རྒྱུ་བསྟན་པ་མ་ཡིན་པར་ཐལ། འདོད་པའི་
ཕྱིར༑ འདོད་ན། མདོའི་རང་འགྲེལ་ལས། རབ་ཏུ་བྱེད་པའི་དང་པོར། རྒྱུ་དང་འབྲས་བུ་ཕུན་སུམ་
ཚོགས་པའི་ཚད་མར་གྱུར་པ་ཉིད་ཀྱིས་བཅོམ་ལྡན་འདས་ལ་བསྟོད་པ་ཞེས་གསུངས་པའི་དོན་མ་གྲུབ་
པར་ཐལ། དེའི་དངོས་བསྟན་གྱི་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ལ་བསྟོད་ཕྱག་མཛད་པ་
དེ་དེའི་དོན་མ་ཡིན་པའི་ཕྱིར། ཁྱབ་སྟེ། དེའི་དངོས་བསྟན་གྱི་ཚད་མ་སྟོན་པ་སངས་རྒྱས་ལ་བྱེད་པའི་
ཕྱིར༑ རྒྱན་ལས། འདིར་བསྟན་བཅོས་ཀྱི་དང་པོར། བཅོམ་ལྡན་འདས་རྒྱུ་དང་འབྲས་བུ་ཕུན་སུམ་
ཚོགས་པས་ཚད་མ་ཡང་དག་པ་ཉིད་དུ་བསྟོད་པ་ཞེས་དང་། ཡང་དེ་ཉིད་ལས། ཚད་མ་ཡང་བཅོམ་ལྡན་
འདས་ཉིད་ཡིན་ཏེ། ཚད་མའི་མཚན་ཉིད་ཡོད་པའི་ཕྱིར། ཞེས་གསུངས་པའི་ཕྱིར། མི་ཤེས་པ་ཁ་ཅིག་
ན་རེ། ཀུན་མཁྱེན་ཡེ་ཤེས་སྐད་ཅིག་གཉིས་པ་བཅད་ཤེས་ཡིན་ཏེ། རང་གི་ཉེར་ལེན་ཚད་མ་སྔ་མས་
བཟུང་ཟིན་བསྣན་ནས་འཛིན་པའི་རིག་པ་ཡིན་པ་གང་ཞིག རང་གི་ཉེར་ལེན་ཀུན་མཁྱེན་སྔ་མས་མ་
རྟོགས་པ་མེད་པའི་ཕྱིར་ཟེར་ན། ཤིན་ཏུ་མི་འཐད་པར་ཐལ། དང་པོའི་བསྣན་ཚུལ་དཔྱད་ན་དངོས་
འགལ་འོང་ལ། ལུང་གཞན་དག་གིས་ཁེགས་ཤིང་གཡག་ཞར་གྱི་རང་བཞིན་ཡིན་པས་དོར་རིགས་པའི་
ཕྱིར་ཏེ། སྡེ་བདུན་རྒྱན་ལས། དེ་ལྡན་བཅོམ་ལྡན་ཚད་མ་ཉིད། །ཅེས་བཅོམ་ལྡན་འདས་ཀྱི་ཚད་མ་
ལའང་མཚན་ཉིད་དེ་ལྡན་པར་བཤད་པའི་ཕྱིར། ཚུལ་འདི་ནི་རང་གི་བློ་གྲོས་ཡངས་པ་ཙམ་ཞིག་མཚོན་
པ་ཡིན་ནོ། །ཞེས་གསུངས་པའི་ཕྱིར། དེ་ལྟར་མ་བྱས་ན་སངས་འཕགས་སྐད་ཅིག་ཕྱི་མ་གང་རུང་ཡིན་
ན༑ ཚད་མ་རྒྱུད་ལ་མི་ལྡན་པས་ཁྱབ་པ་སྨྲ་དགོས་པས། ཚད་མའི་སྐྱེས་བུའང་མ་ཡིན་པར་སྨྲ་
དགོས། འདི་ནི། རྩ་བར། ལན་ནི་འབྲེལ་མེད་བཞད་གད་དེ། །ཞེས་པའི་བཞད་གད་ཀྱི་རྒྱུ་ཁོ་ན་ཡིན་
ནོ༑ ༑ཡང་ཚིག་ལ་རྩོད་ན་ཁ་ཅིག་ན་རེ། བཅད་ཤེས་ཆོས་ཅན། ཚད་མ་ཡིན་པར་ཐལ། གསར་དུ་མི་

ལེའུ་གཉིས་པའི་མཐའ་དཔྱོད། 437
ཚད་མ།
བསླུ་བའི་རིག་པ་ཡིན་པའི་ཕྱིར། དེར་ཐལ། གསར་དུ་མི་བསླུ་བའི་རིག་པར་སྐྱེས་པའི་ཕྱིར་ན། ཁ་ཅིག་
མ་ཁྱབ་ཟེར། དེར་ཐལ། མི་བསླུ་བའི་རིག་པར་གསར་དུ་སྐྱེས་པའི་ཕྱིར་ན་འདིར་མ་ཁྱབ་སྟེ། རིག་པར་
གསར་དུ་སྐྱེས་ན་གསར་དུ་རིག་པར་སྐྱེས་པས་ཁྱབ་པའི་ཕྱིར་ན་ཡང་མ་ཁྱབ། གོང་གི་རྟགས་གྲུབ་
སྟེ༑ མི་བསླུ་བའི་རིག་པར་རང་རྒྱུ་ལས་གསར་དུ་སྐྱེས་པའི་ཕྱིར། དེར་ཐལ། མི་བསླུ་བའི་རིག་པ་ཡིན་
པའི་ཕྱིར། ཁྱབ་སྟེ། དངོས་པོ་ཡིན་ན་རང་རྒྱུ་ལས་གསར་དུ་སྐྱེས་པས་ཁྱབ་པའི་ཕྱིར། བཅད་ཤེས་ཆོས་
ཅན༑ ཚད་མ་ཡིན་པར་ཐལ། གསར་དུ་མི་བསླུ་བའི་རིག་པ་ཡིན་པའི་ཕྱིར། དེར་ཐལ། བུམ་པ་ལ་
གསར་དུ་མི་བསླུ་བའི་རིག་པ་ཡིན་པའི་ཕྱིར། དེར་ཐལ། བུམ་པ་ལ་མི་བསླུ་བའི་རིག་པ་གང་
ཞིག དེའི་ཉེར་ལེན་དུ་གྱུར་པའི་བུམ་པ་འཇལ་བའི་ཚད་མ་མེད་པའི་ཕྱིར། དང་པོ་གྲུབ་སྟེ། བུམ་པ་
རང་གིས་གཞལ་བ་ལྟར་གྲུབ་པའམ་དོན་བྱེད་པའི་ཕྱིར། རྩ་བར། དོན་བྱེད་ནུས་པར་གནས་པ་ནི། །མི་
བསླུ་ཞེས་གསུངས་པའི་ཕྱིར། གཉིས་པ་མ་གྲུབ་ན། དེའི་ཉེར་ལེན་བུམ་པ་འཇལ་བའི་ཚད་མ་ཁོ་ཁོ་རང་
ཡིན་པར་ཐལ། དེའི་ཉེར་ལེན་བུམ་པ་འཇལ་བའི་ཚད་མ་ཡོད་པའི་ཕྱིར་ན་མ་ཁྱབ། འདོད་ན། དེ་བཅད་
ཤེས་ཀྱི་ཉེར་ལེན་ཡིན་པར་ཐལ། དེ་བཅད་ཤེས་ཀྱི་ཉེར་ལེན་བུམ་པ་འཇལ་བའི་ཚད་མ་ཡིན་པའི་
ཕྱིར༑ རྟགས་ཁས འདོད་ན། ཁྱོད་མེད་ན་བཅད་ཤེས་མེད་དགོས་པར་ཐལ ཁྱོད་བཅད་ཤེས་ཀྱི་ཉེར་
ལེན་ནམ་དངོས་རྒྱུ་གང་རུང་ཡིན་པའི་ཕྱིར་ན་མ་ཁྱབ་སྟེ། དངོས་པོ་དེ་ལ་རྒྱུ་ཇི་སྙེད་ཡོད་པ་དེ་གང་རུང་
ཡིན་ན་ཁོ་མེད་ན་འབྲས་བུ་དེ་མི་འབྱུང་བས་ཁྱབ་པ་མེད་པའི་ཕྱིར། དེར་ཐལ། དངོས་པོ་དེའི་རྒྱུ་ལ་ཕུན་
སུམ་ཚོགས་པའི་རྒྱུ་དང་འཕེལ་བའི་རྒྱུ་ཡིན་ཡང་མེད་ན་མི་འབྱུང་གི་རྒྱུ་མ་ཡིན་པ་དུ་མ་ཡོད་པའི་ཕྱིར་
ཏེ༑ དཔེར་ན་ཤར་ནུབ་ཀྱི་ཡུར་ཆུ་གཉིས་ལྡན་གྱི་ནས་ཞིང་སྒོར་མོའི་ནུབ་ཆུ་བཞིན་ཡིན་པའི་ཕྱིར། རྩ་
བར༑ རྒྱུ་ལ་རང་བཞིན་ཇི་སྙེད་ཅིག །མེད་ན་མི་འབྱུང་འབྲས་བུ་ཞེས་གསུངས་པའི་ཕྱིར་དང་། དེ་ལ་
དངོས་ཀྱི་ཕན་འདོགས་བྱེད་ཡིན་ན་མེད་ན་མི་འབྱུང་གི་ཕན་འདོགས་བྱེད་ཀྱིས་མ་ཁྱབ་པའི་ཕྱིར། འདིར་
ཞིབ་ཆ་གཅིག་དགོས། གོང་དུ་མ་ཁྱབ་མཚམས་ལ་འདོད་ན། བུམ་པས་དག་པའི་ས་ཕྱོགས་ཆོས་

438ལེའུ་གཉིས་པའི་མཐའ་དཔྱོད [porpen ཚད་མ
ཅན༑ བཅད་ཤེས་མེད་པར་ཐལ། བཅད་ཤེས་ཀྱི་ཉེར་ལེན་བུམ་པ་འཇལ་བའི་ཚང་མ་མེད་པའི་
ཕྱིར༑ ཡང་ཁ་ཅིག་ན་རེ། ཚད་མའི་མཚན་ཉིད་ཀྱི་ཟུར་དུ་མི་བསླུ་བ་སྨོས་པ་ལ་ཆོས་ཅན། དགོས་པ་
ཡོད་དེ། ཡིད་དཔྱོད་ཚད་མ་ཡིན་པ་གཅོད་ཆེད་ཡིན་པའི་ཕྱིར། རིག་པ་སྨོས་པ་ཆོས་ཅན། དགོས་པ་
ཡོད་དེ། དབང་པོ་གཟུགས་ཅན་ཚད་མ་ཡིན་པ་གཅད་པའི་ཆེད་ཡིན་པའི་ཕྱིར། འོ་ན་མི་བསླུ་བ་དང་
རིག་པ་སྨོས་པའི་དགོས་པ་དེ་ཙམ་དུ་ཟད་པར་ཐལ། ཁྱོད་ཀྱིས་བཤད་ཚུལ་འཐད་པའི་ཕྱིར། འདོད་མི་
ནུས་ཏེ། དང་པོ་ལ་དགོས་པ་དེ་ཙམ་དུ་མ་ཟད་པ་གང་ཞིག གཉིས་པ་ལ་དགོས་པ་དེས་མ་ཁྱབ་པའི་
ཕྱིར༑ དང་པོ་གྲུབ་སྟེ། རྨི་ལམ་གྱི་ཤེས་པ་དང་དུང་སེར་འཛིན་སོགས་ལོག་ཤེས་དང་ཐེ་ཚོམ་ངང་ཡིད་
དཔྱོད་རྟོག་པ་དོན་མཐུན་གྱི་སྒྲ་བྱུང་ཡང་གཅད་པའི་ཆེད་ཡིན་པའི་ཕྱིར། ཛེ་ཏཱ་རིས། བསླུ་བ་མེད་པ་ཅན་
སྨོས་པས། བསླུ་བར་བྱེད་པ་ནི་སྨིག་རྒྱུ་ལ་ཆུར་འཛིན་པ་ལ་སོགས་པ་བསལ་ལོ། །ཞེས་དང་། ཐར་
འབྱུང་སྦས་པས་ཀྱང་། བསླུ་བ་མེད་པའི་ཤེས་པ་ནི་ཡང་དག་པའི་ཤེས་པར་བརྗོད་ལ་ཐེ་ཚོམ་དང་ཕྱིན་ཅི་
ལོག་གི་ཤེས་པ་དེ་དག་ལ་མི་བསླུ་བ་ཉིད་ཡོད་པ་ཡང་མ་ཡིན་ཏེ། ཤིང་སྐམ་པོ་མ་ཡིན་སྙམ་པའི་ཤེས་པ་
དང་༑ སྨིག་རྒྱུ་ལ་ཆུའི་རྣམ་པར་ཤེས་པ་བཞིན་ནོ། །ཞེས་གསུངས་པའི་ཕྱིར། ཁྱབ་སྟེ། ངེས་ཐེ་ཚོམ་
ལོག་ཤེས་སོགས་དངོས་སུ་བསྟན་ལ་ཡིད་དཔྱོད་སོགས་ཚད་མ་ཡིན་པ་དེས་མ་བཅད་ན་གསར་དུ་དང་
ཤེས་པ་སྨོས་པ་གཉིས་ཀྱིས་མི་ཆོད་པའི་ཕྱིར། རྟགས་སླ། རྩ་རྟགས་གཉིས་པ་གྲུབ་སྟེ། རིག་པ་སྨོས་
པས་ཡུལ་མི་བསླུ་བ་དང་དབང་པོ་དང་སྒྲ་སོགས་བེམ་པོ་མི་བསླུ་བ་ཚད་མ་ཡིན་པ་གཅོད་པའི་ཕྱིར། ཛེ་
ཏཱ་རིས། ཤེས་པ་སྨོས་པས་ནི་ཤེས་པ་མ་ཡིན་པའི་དབང་པོ་ལ་སོགས་པ་བསལ་ལོ། །ཞེས་དང་ཐར་
འབྱུང་སྦས་པས་ཀྱང་། ཡང་དག་པའི་ཤེས་པ་ཚད་མའོ། །ཞེས་བརྗོད་ན། ཤུགས་ལ་བེམ་པོའི་རང་
བཞིན་དབང་པོ་ལ་སོགས་ནི་ཡོངས་སུ་གཅོད་པར་བྱེད་པ་ཉིད་མེད་པའི་ཕྱིར། ཚང་མ་ཉིད་བསལ་
ཁ་གཅོང་ལོ༑ ༑ཞེས་གསུངས་པའི་ཕྱིར། ཁྱབ་སྟེ། ཡོངས་སུ་བཅད་དེ་འཇུག་ཅེས་པས་ཡུལ་མི་བསླུ་བ་བ་
པའི་ཕྱིར། དེར་ཐལ། ལྷས་ཀྱང༌། མི་བསླུ་བ་དེ་ཡང་དོན་ཡོངས་སུ་བཅད་ནས་འཇུག་པ་ན་ཞེས་

ལེའུ་གཉིས་པའི་མཐའ་དཔྱོད 439
ཚད་མ།
གསུངས་པའི་ཕྱིར། ཤཱཀྱའི་འགྲེལ་པ་ལས། ཚད་མ་བསླུ་མེད་ཅན་ཞེས་བྱ་བ་དེ་ཙམ་གྱིས་ཤེས་པ་ཞེས་
བྱ་བ་འཐོབ་པར་མི་འགྱུར་ཏེ། ཡུལ་ལ་ཡང་མི་བསླུ་བ་ཡོད་པ་ཉིད་ཀྱི་ཕྱིར་རོ། །དེའི་ཕྱིར་ཤེས་པ་སྨོས་
སོ༑ ༑ཞེས་གསུངས་པའི་ཕྱིར། མི་བསླ་བའི་དོན་ལ་ཁ་ཅིག་ན་རེ། མི་བསླུ་བ་ལ་གཉིས་ཡོད་དེ། ཡུལ་
མི་བསླུ་བ་དང་ཡུལ་ཅན་མི་བསླུ་བ་གཉིས་སུ་དབྱེར་ཡོད་པའི་ཕྱིར་ཏེ། དོན་བྱེད་ནུས་པའི་དངོས་པོ་
རྣམས་ཡུལ་མི་བསླུ་བ་དང་། རང་གི་གཞལ་བྱ་རྟོགས་པའི་ཤེས་པ་རྣམས་ཡུལ་ཅན་མི་བསླུ་བ་དང་དོན་
གཅིག་ཟེར། འོ་ན་ཡུལ་མི་བསླུ་བ་ཡིན་ན། མི་བསླུ་བ་ཡིན་པས་ཁྱབ་པར་ཐལ། མི་བསླུ་བ་གཉིས་སུ་
དབྱེ་བ་དེའི་ཕྱིར། འདོད་ན། ཐེ་ཚོམ་དང་ལོག་ཤེས་རྣམས་རེ་རེ་ནས་ཆོས་ཅན། མི་བསླུ་བ་ཡིན་པར་
ཐལ༑ ཡུལ་མི་བསླུ་བ་ཡིན་པའི་ཕྱིར། དེར་ཐལ། རང་མངོན་སུམ་དུ་རྟོགས་པའི་མངོན་སུམ་ལ་སྣང་བ་
ལྟར་དོན་བྱེད་ནུས་པའི་ཆོས་ཡིན་པའི་ཕྱིར། ཁྱབ་སྟེ། དེ་ལྟར་གྲུབ་ན་ཡུལ་མི་བསླུ་བ་ཡིན་པས་ཁྱབ་
པའི་ཕྱིར། རྩ་བར། དོན་བྱེད་ནུས་པར་གནས་པ་ནི། །མི་བསླུ་ཞེས་པའི་ལུང་དོན་གྲུབ་པའི་ཕྱིར། མ་
ཁྱབ་མཚམས་ཀྱི་རྟགས་གྲུབ་སྟེ། རང་མངོན་སུམ་དུ་རྟོགས་པའི་རང་རིག་མངོན་སུམ་ལ་སྣང་བ་ལྟར་
གྲུབ་པའི་ཕྱིར། དེར་ཐལ། ཤེས་པ་ཡིན་པའི་ཕྱིར། འཁོར་གསུམ། རྩ་བར་འདོད་མི་ནུས་ཏེ། བསླུ་བ་
ཡིན་པའི་ཕྱིར། དེར་ཐལ། བསླུ་བའི་ཤེས་པ་ཡིན་པའི་ཕྱིར། དེར་ཐལ། གཞལ་བྱ་རྟོགས་མི་ཐུབ་པའི་
ཤེས་པ་ཡིན་པའི་ཕྱིར། ཁྱབ་སྟེ། ལྷས། བསླུ་བར་བྱེད་པས་ན་བསླུ་བའོ་ཤེས་པ་གང་ལ་བསླུ་བ་ཡོད་པ་
དེ་ནི་བསླུ་བ་ཅན་ནོ། །ཞེས་གསུངས་པའི་ཕྱིར། ཁྱབ་སྟེ། ཤེས་པའི་བསླུ་བ་ནི་རྟོག་པ་ལ་རང་གི་ཞེན་
ཡུལ་མེད་པ་དང༌། རྟོག་མེད་ལ་རང་གི་སྣང་གཞིའི་དོན་མེད་ནས་བསླུ་བ་གཉིས་ཡིན་པའི་ཕྱིར། ཤཱ ཀ་
འགྲེལ་ལས། ཤེས་པའི་ཆོས་བསླུ་བ་ནི་རྣམ་པ་གཉིས་ཏེ། ཞེས་གསུངས་པའི་ཕྱིར། དེས་ནི་དོན་བྱེད་
ནུས་པའི་ཆོས་ལ་མི་བསླུ་བས་ཁྱབ་པ་ཡང་ཁེགས་སོ། །ཡང་ཡུལ་ཅན་མི་བསླུ་བ་དང་གཞལ་བྱ་རྟོགས་
པའི་ཤེས་པ་དོན་གཅིག་པ་ཡང་ཤིན་ཏུ་ཐ་ཆད་ཡིན་པར་ཐལ། །དབང་པོ་མི་བསླུ་བ་དང་། བསྟན་བཅོས་
མི་བསླུ་བ་དང་། སྐྱེས་བུ་མི་བསླུ་བ་སྟེ་ཤེས་པ་མ་ཡིན་པའི་ཡུལ་ཅན་མི་བསླུ་བ་གསུམ་ཡོད་པའི་

ལེའུ་གཉིས་པའི་མཐའ་དཔྱོད 440
ཚད་མ།
ཕྱིར༑ དང་པོ་དང་དབང་པོ་མ་འཁྲུལ་བ་དོན་གཅིག གཉིས་པ་དང་ལུང་ཚད་མ་དོན་གཅིག གསུམ་པ་
དང་ཚད་མའི་སྐྱེས་བུ་དོན་གཅིག་ཡིན་པའི་ཕྱིར།
གཉིས་པ་རང་ལུགས་ལ་ཚད་མའི་མཚན་ཉིད། དེ་བསྟན་ཚུལ། དབྱེ་བ། མི་བསླུ་བའི་དོན་
བཤད་པ་བཞི། དང་པོ་ནི། གསར་དུ་མི་བསླུ་བའི་ཤེས་པ་ཚད་མའི་མཚན་ཉིད་ཡིན་ཏེ། གསར་དུ་སྨོས་
པས་བཅད་ཤེས་ཚད་མ་ཡིན་པ་སོགས་གཅོད། མི་བསླུ་བ་སྨོས་པས་ཐེ་ཚོམ་དང་ལོག་ཤེས་དང་ཞེན་དོན་
ཡོད་ཀྱང་མི་གཞལ་བའི་རྟོག་པ་དོན་མཐུན་དང་ཡིད་དཔྱོད་མན་ཆད་གཅོད། ཤེས་པ་སྨོས་པས་ཡུལ་མི་
བསླུ་བ་དང་། རྗོད་བྱེད་མི་བསླུ་བ་དང་། དབང་པོ་མི་བསླུ་བ་དང་། སྐྱེས་བུ་མི་བསླུ་བ་ཡང་ཚད་མ་ཡིན་
པ་གཅོད་པའི་ཕྱིར། དང་པོ་གྲུབ་སྟེ། ཚད་མ་ལ་གསར་རྟོགས་དང༌། ཤེས་པ་དེས་སྔར་ཤེས་ཟིན་དྲན་
པའི་དྲན་ཤེས་ལྟ་བུ་མིན་དགོས་པའི་ཕྱིར། ཚད་མའི་སྐད་དོད་པྲ་མཱ་ནའི་པྲ་ནི་པྲ་མ་ཐ་སྟེ་དང་པོ་དང༌།
མ་ནི། བྱིངས་མདོ་ལས། མཱན་འཇལ་བ་ལ་འོས་གསར་འཇལ་དུ་བཤད་དགོས་པས་དེ་མ་ཡིན་པ་ཚད་
མར་མི་རུང་བའི་ཕྱིར། རྩ་བར། མ་ཤེས་དོན་གྱི་གསལ་བྱེད། ཅེས་དང་། ཛེ་ཏཱ་རིས། མ་བཟུང་བ་ནི་
སྔོན་གྱི་ཤེས་པ་གཞན་གྱིས་ངེས་པར་མ་རྟོགས་པ་སྟེ། དེ་འཛིན་པ་ནི་མ་བཟུང་བ་འཛིན་པའོ། །ཞེས་དང།
རྟོག་གེ་སྐད་ལས། དེས་ན་དོན་ནི་འདི་ཡིན་ཏེ། གང་དང་པོ་ཁོ་ན་ཚད་མ་སྟེ་ཞེས་གསུངས་པའི་
ཕྱིར༑ རྩ་རྟགས་ཕྱི་མ་གཉིས་གྲུབ་ཟིན། དེས་ན་གསར་དུ་མི་བསླུ་བའི་ཤེས་པ་དང༌། དང་པོར་འཇལ་
བའི་ཤེས་པ་དང་། གསར་རྟོགས་ཀྱི་ཤེས་པ་དང་། གསར་འཇལ་གྱི་བློ་དང་། མ་ཤེས་དོན་གསལ་གྱི་
བློ་དང་། མ་བཟུང་བ་གཞལ་བའི་ཤེས་པ་དང་། རང་དབང་དུ་འཇལ་བའི་ཤེས་པ་རྣམས་དོན་གཅིག་
སྟེ༑ གསར་དུ་དང་དང་པོར་དང་རང་དབང་དུ་དང་མ་ཤེས་པའི་དོན་གཞལ་བ་དོན་གཅིག དོན་གསལ་
དང་གཞལ་བ་དང་ཡོངས་སུ་བཅད་པ་དང་མི་བསླུ་བ་དང་རྟོགས་པ་རྣམས་དོན་གཅིག་པའི་ཕྱིར།
གཉིས་པ་མཚན་ཉིད་དེ་བསྟན་ཚུལ་ཡོད་དེ། ཚད་མ་བསླུ་མེད་ཅན་ཤེས་པ། །ཞེས་པས་མཚན་
ཉིད་ཀྱི་མི་བསླུ་བའི་ཤེས་པ་བསྟན། མ་ཤེས་དོན་གྱི་གསལ་བྱེད་ཀྱང་། །ཞེས་པས་མ་ཤེས་པའི་དོན་

ལེའུ་གཉིས་པའི་མཐའ་དཔྱོད། 441
ཚད་མ་
ཤེས་པའམ་གསར་ཤེས་དགོས་པར་བཤད་པ་དེ་ཡིན་པའི་ཕྱིར། དེར་ཐལ། སྔ་མའི་མི་བསླུ་བའི་དོན་
འཆད་པར། རྩ་བར། དོན་བྱེད་ནུས་པར་གནས་པ་ནི། མི་བསླུ་ནས རྒྱུ་ཅན་མིན། ཞེས་བྱུང༌། བཅད་
ཤེས་ཚད་མའི་སྒྲ་དོན་བྱེད་ཚུལ་འཆད་པར། རྩ་བར། བཟུང་བ་འཛིན་ཕྱིར་ཀུན་རྫོབ་ནི། །མི་འདོད་བློ་
ཞེས་བྱུང་། སྔ་མའི་ཤེས་པའི་དོན་འཆད་པར། རྩ་བར། བློ་ནི་ཚད་མ་ཉིད། ནས། དེ་ཡོད་ན་འདི་ཡོད་
ཕྱིར་རོ། །ཞེས་བྱུང་། ཚད་མའི་མཚན་ཉིད་ངེས་བྱེད་ཀྱི་ཚད་མ་འཆད་པར། རང་ལས་རང་གི་ངོ་བོ་
རྟོགས། །ཐ་སྙད་ལས་ནི་ཚད་མ་ཉིད། །ཅེས་བྱུང་། ཚད་མའི་མཚན་ཉིད་བཤད་པའི་དགོས་པ་སྟོན་
པར༑ རྩ་བར། བསྟན་བཅོས་རྨོངས་པ་ཟློག་བྱེད་ཡིན། །ཞེས་བྱུང་། ཚད་མའི་མཚན་ཉིད་ཀྱི་ཟུར་
གསར་རྟོགས་སམ་དང་པོ་གཞལ་བའི་དོན་འཆད་པར། མ་ཤེས་དོན་གྱི་གསལ་བྱེད་ཀྱང༌། །ཞེས་བྱུང།
དེ་ལ་རྩོད་སྤོང་འཆད་པར། རྩ་བར། རང་གི་ངོ་བོ་རྟོགས་འོག་ཏུ། །ནས། རང་གི་མཚན་ཉིད་དཔྱད་
ཕྱིར་རོ། །ཞེས་བྱུང་།
གསུམ་པ་དབྱེ་བ་ལ་དབྱེ་ཚུལ་དུ་མ་ཡོད་དེ། གཟུང་ཡུལ་གྱི་གཞལ་བྱའི་སྒོ་ནས་མངོན་རྗེས་
གཉིས་དང་། རང་གི་མི་བསླུ་བའི་ཆ་ལ་ངེས་པ་འདྲེན་ཚུལ་སྒོ་ནས་རང་ངེས་གཞན་ངེས་གཉིས་དང༌།
རྣམ་པའི་སྒོ་ནས་གཟུང་རྣམ་འཇལ་བའི་གཞན་རིག་ཚད་མ་དང་། འཛིན་རྣམ་གཞལ་བའི་རང་རིག་ཚད་
མ་གཉིས་ཚད་མར་འཇུག་ཚུལ་སྒོས་སེལ་འཇུག་གི་རྗེས་སུ་དཔག་པའི་ཚད་མ་སྒྲུབ་འཇུག་གི་མངོན་
སུམ་གྱི་ཚད་མ་གཉིས་སུ་དབྱེར་ཡོད་པ་དེའི་ཕྱིར། དང་པོ་གྲུབ་སྟེ། ཚད་མ་ལ་རང་གི་གཟུང་ཡུལ་དུ་
གྱུར་པའི་རང་མཚན་གཞལ་བའི་མངོན་སུམ་གྱི་ཚད་མ་དང་། རང་གི་གཟུང་ཡུལ་སྤྱི་མཚན་བཟུང་བའི་
སྒོ་ནས་གཞལ་བའི་རྗེས་དཔག་གཉིས་སུ་གྲངས་ངེས་པའི་ཕྱིར། ཚད་མ་མདོ་ལས། མངོན་སུམ་དང་ནི་
རྗེས་སུ་དཔག །ཚད་མའོ་མཚན་ཉིད་གཉིས་གཞལ་བྱ། །ཞེས་གསུངས་པ་དེའི་དོན་རྣམ་འགྲེལ་
འདིར། གཞལ་བྱ་གཉིས་ཕྱིར་ཚད་མ་གཉིས། །ཞེས་གསུངས་པའི་ཕྱིར། འདི་གཉིས་སུ་དབྱེ་བ་ལོག་
རྟོག་སེལ་བའི་གྲངས་ངེས་ཡིན་ཏེ ཛེ་ཏཱ་རིས། རྣམ་པ་གཉིས། ཞེས་སྨོས་པས། ཚད་མ་གཅིག་དང་།

ལེའུ་གཉིས་པའི་མཐའ་དཔྱོད 442
ཚད་མ།
གསུམ་དང་། བཞི་དང་ལྔ་དང༌། དྲུག་གོ་སྙམ་པའི་ལོག་པར་རྟོག་པ་རྣམས་བསལ་བ་ཡིན་ནོ། །ཞེས་
གསུངས་པའི་ཕྱིར། སོགས་མང་ངོ་། །གྲངས་ངེས་ཚུལ་སོགས་གསུམ་པར་འཆད་དོ། །གཉིས་པ་གྲུབ་
སྟེ༑ དབང་པོ་རྣོན་པོས་མི་བསླུ་བའི་ཆ་ལ་རང་སྟོབས་ཀྱིས་ངེས་པ་འདྲེན་ལ། དབང་པོ་རྟུལ་པོས་མི་
བསླུ་བའི་ཆ་ལ་གཞན་སྟོབས་ཀྱིས་ངེས་པ་འདྲེན་པའི་ཚད་མ་གཉིས་ཡོད་པའི་ཕྱིར། སློབ་དཔོན་གྱིས་
མངོན་སུམ་ནི་རང་ཉིད་ཁོ་ན་ལས་ཚད་མ་ཉིད་དེ་ཁ་ཅིག་ནི་གཞན་ལས་སོ། །ཞེས་དང༌། རྟོག་གེ་སྐད་
ལས་ཀྱང༌། དོན་གྱི་བྱ་བའི་ཐ་སྙད་རྟོགས་པ་བར་ཆད་མེད་པས་ནི། ཤིན་ཏུ་གསལ་བའི་མངོན་སུམ་ཁོ་
ན་ལས་དོན་ལ་རབ་ཏུ་འཇུག་ལ། བློ་ཞན་པས་ནི་དེ་དང་མཐུན་པའི་རྗེས་སུ་དཔག་པ་ལས་སོ། །ཞེས་
གསུངས་པའི་ཕྱིར་ཏེ། རྩ་བར་རང་ལས་རང་གི་ངོ་བོ་རྟོགས། །ཐ་སྙད་ཀྱི་ནི་ཚད་མ་ཉིད། །ཅེས་དང༌།
རྣམ་བཤད་ལས་ཀྱང་། ཚད་མ་ཀུན་རང་ལས་ངེས་པའམ་གཞན་ལས་ངེས་པས་ཁྱབ་པ་མ་ཡིན་ཏེ། རང་
ལས་ངེས་ཀྱང་ཡོད་གཞན་ལས་ངེས་ཀྱང་ཡོད །ཅེས་གསུངས་པའི་ཕྱིར། རྩ་རྟགས་གསུམ་པ་གྲུབ་
སྟེ༑ རྣམ་པའི་སྒོ་ནས། རྩ་བར། དབང་པོའི་སེམས་ནི་ངེས་ཕྱིར་དང་། །ཞེས་པས་གཞན་རིག་དང་།
རྩ་བར། རྟག་ཏུ་བདག་ལ་ནང་མངོན་ཕྱོགས། །ཞེས་པས་རང་རིག་བཤད་པ་དེའི་ཕྱིར། རྩ་རྟགས་བཞི་
པ་གྲུབ་སྟེ། རང་གི་གཟུང་ཡུལ་ལ་ལྡོག་པ་སྟེ། སེལ་བའི་ཆ་ཕྱེ་ནས་སྣང་བས་འཇུག་པའི་རྗེས་དཔག་
ཚད་མ་དང༌། རང་གི་གཟུང་ཡུལ་ལ་ལྡོག་པའམ་སེལ་བ་མི་འབྱེད་པར་སྒྲུབ་པས་འཇུག་པའི་མངོན་
སུམ་གྱི་ཚད་མ་གཉིས་སུ་ངེས་པའི་ཕྱིར། དང་པོ་གྲུབ་སྟེ ལེའུ་དང་པོ་ལས། རྗེས་སུ་དཔག་པ་ལས་
ཀྱང་དངོས། །འཛིན་ན་ཆོས་གཅིག་ངེས་གྱུར་པས། །ཆོས་ཀུན་འཛིན་ཏེ་སེལ་བ་ལ། །ཉེས་པ་འདི་ནི་
ཐལ་མི་འགྱུར། །ཞེས་དང༌། འཐད་ལྡན་ཆེ་བ་ལས། ཚད་མའི་ཡུལ་ནི་རྣམ་པ་གཉིས་ཏེ། གཟུང་བ་སྟེ་
སོ་སོར་སྣང་བའི་དོན་དམ་པའམ་སྒྲོ་བཏགས་པ་དང༌། ཞེན་པའི་ཡུལ་ཏེ་ཞེས་གསུངས་པའི་
ཕྱིར༑ གཉིས་པ་གྲུབ་སྟེ། རྣམ་འགྲེལ་ལེའུ་དང་པོ་ལས། དེ་ཕྱིར་དངོས་པོ་མཐོང་བ་ཡིས། །ཡོན་ཏན་
མཐའ་དག་མཐོང་བ་ཉིད། །འཁྲུལ་བས་ངེས་པར་མི་བྱེད་པས། །སྒྲུབ་པ་རབ་ཏུ་འཇུག་པ་ཡིན། །ཞེས་

ལེའུ་གཉིས་པའི་མཐའ་དཔྱོད། 443
ཚད་མ།
དང་༑ འཐད་ལྡན་ལས་ཀྱང༌། འདིར་འཇུག་པར་བྱེད་པའི་ཡང་དག་ཤེས་པ་དེ་རྣམ་པ་གཉིས་ཡིན་གྱི་
དོན་བྱེད་པར་སྣང་བ་ནི་མ་ཡིན་ཏེ། དེ་ནི་མངོན་སུམ་ཙམ་དུ་ཟད་པའི་ཕྱིར་རོ། །ཞེས་གསུངས་པའི་ཕྱིར །
བཞི་པ་མི་བསླུ་བའི་དོན་བཤད་པ་ལ་མི་བསླུ་བ་གཉིས་ཡོད་དེ། ཡུལ་མི་བསླུ་བ་དང༌། ཡུལ་
ཅན་མི་བསླུ་བ་གཉིས་ཡོད་པའི་ཕྱིར། ཡུལ་མི་བསླུ་བའི་དོན་ཡོད་དེ། མི་བསླུ་བའི་བློས་ཡོངས་སུ་
བཅད་ནས་ཞུགས་པ་ལྟར་གྱི་དོན་གྲུབ་པ་དེ། བློ་དེའི་ཡུལ་མི་བསླུ་བའི་དོན་ཡིན་པའི་ཕྱིར། ལྷས དོན་
ཡོངས་སུ་བཅད་ནས་འཇུག་པ། ཞེས་པ་ནས། ཇི་ལྟར་འདོད་པའི་དོན་དེ་ལྟ་བུའི་ངོ་བོ་མི་བསླུ་བ་ནི་ཡུལ་
གྱི་ཆོས་དང༌། ཞེས་གསུངས་པའི་ཕྱིར། མཚན་གཞི་ནི་བྱད་བཞིན་རྫུན་ཡང༌། དེ་ཡོད་པ་ནི་མི་བསླུ་བ་
དང་༑ བུམ་པ་ནི་རང་དང་ཡོད་པ་དང་མི་རྟག་པ་རྣམས་བློ་དེའི་ཚད་མར་སོང་བ་དང་། མི་བསླུ་བ་དང་
བདེན་པ་ཡིན་པའི་ཕྱིར། དེ་ལྟ་ནའང་བདེན་གཉིས་སྐབས་ཀྱི་བདེན་པ་ཡིན་མི་དགོས་སོ། །བསླུ་བའི་
ཤེས་པའི་བཟུང་བ་ལྟར་དོན་ལ་མི་གནས་པ་དེ་བློ་དེའི་ཡུལ་བསླུ་བའི་དོན་ཡིན་ཏེ། བློ་དེ་དོན་དེ་ལ་སོང་
ཡང་མི་བསླུ་བ་དང་ཚད་མར་མ་སོང་བའི་ཕྱིར། དང་པོ་གྲུབ་སྟེ། དེ་ལ་བློ་དེ་ཁ་ཕྱོགས་པའི་
ཕྱིར༑ གཉིས་པ་ནི། དཔེར་ན། ཟླ་གཅིག་ཟླ་གཉིས་སུ་སྣང་བའི་དབང་ཤེས་ཀྱི་ཟླ་བ་ལྟ་བུ་སྟེ། ཇི་སྐང་
དུ་ལྷས། དོན་སྨོས་པས་ནི་ཟླ་བ་གཉིས་པ་ལ་སོགས་པར་སྣང་བ་ཚད་མ་ཉིད་མ་ཡིན་པར་བཤད་དེ། མི་
ཤེས་པ་དེ་བཟུང་དུ་ཟིན་ཀྱང་། དེའི་དོན་མ་ཡིན་པའི་ཕྱིར་རོ། །ཞེས་གསུངས་པའི་ཕྱིར། དེའི་རིགས་
པས་སྒྲའི་ཡུལ་དང་སྐྱེས་བུའི་ཡུལ་བསླུ་མི་བསླུ་སོ་སོར་ཤེས་དགོས་སོ། །ཡུལ་ཅན་མི་བསླུ་བ་ལ་ཤེས་
པ་མི་བསླུ་བ་དང་། མི་བསླུ་པའི་སྒྲ་དང་། མི་བསླུ་བའི་སྐྱེས་བུ་དང་། མི་བསླུ་བའི་དབང་པོ་བཞི་ཡོད་
དེ༑ ཡུལ་དེ་ལ་མ་འཁྲུལ་བའི་ཤེས་པ་ཡིན་པ་དང་། ཡུལ་དེ་སྟོན་པ་ལ་མ་འཁྲུལ་བའི་སྒྲ་དང་། ཡུལ་
དེ་སྒྲ་འཛིན་སོགས་ལ་མ་འཁྲུལ་བའི་སྐྱེས་བུ་དང་། ཡུལ་དེ་སྣང་བ་ལ་མ་འཁྲུལ་བའི་དབང་པོ་རྣམས་ནི་
གང་ཡིན་ཚད་ལ་མ་ངེས་ཀྱང་། ཡུལ་དེ་ལ་ལྟོས་ནས་མི་བསླུ་བ་དང་། ཚད་མར་བྱ་བ་ཁོ་ན་ཡིན་པའི་
ཕྱིར༑ སྔར་མི་བསླུ་བའི་སྐབས་སུ་བཤད་པས་གྲུབ་པས་མ་སྤྲོས་སོ། །སློབ་དཔོན་ལྷ་དབང་བློས་གཞུང་

ལེའུ་གཉིས་པའི་མཐའ་དཔྱོད། 444 -18 --༦ ཚང་མ་
སྔ་ཕྱིའི་ཚད་མའི་མཚན་ཉིད་ཆ་རེ་བཤད་པ་ལ་མཚན་ཉིད་བཤད་ཅེས་པ་ཡིན་ཏེ། རིགས་རྒྱན་
ལས༑ གཉིས་ཀ་དྲིལ་བས་ཚད་མའི་མཚན་ཉིད་ཡོངས་རྫོགས་བསྟན་པ་ཡིན་ནོ། །ཞེས་གསུངས་པའི་
ཕྱིར༑ རྒྱན་མཁན་པོས་གཞུང་སྔ་མས་རང་དབང་དུ་མི་བསླུ་བའི་ཤེས་པ་ཚད་མའི་མཚན་ཉིད་དུ་སྤྱིར་
བསྟན་ཐ་སྙད་པའི་ཆོས་ལ་རང་དབང་དུ་མི་བསླུ་བའི་ཤེས་པ་མཚན་གཞིར་བཤད་དེ། མཚོན་སྦྱོར་འདོང་
ནའང་རུང་སྟེ། རྩ་བར། དོན་བྱེད་སོགས་ཀྱིས་མི་བསླུ་བའི་ཀུན་རྫོབ་བསྟན་པར་བཞེད་པའི་ཕྱིར་
ཏེ༑ རྣམ་འགྲེལ་ཊཱི ཀ་ཆེན་རིགས་པའི་རྒྱ་མཚོ་ལས། ཐ་སྙད་ཙམ་གྱི་ཆོས་ལ་རང་གི་ཡོངས་སུ་བཅད་པ་
ལྟར་བསླུ་བ་མེད་པ་ཅན་གྱི་ཤེས་པ་ཐ་སྙད་པའི་ཚད་མའི་མཚན་ཉིད་དུ་བསྟན་པར་བཞེད་ཅེས་གསུངས་
པའི་ཕྱིར། ལེགས་སོ། །གཞུང་ཕྱི་མས་སྔར་མ་ཤེས་པའི་གཉིས་སྟོང་གི་དོན་དམ་བདེན་པ་གསལ་བར་
བྱེད་པ་སྟེ། དོན་དམ་པར་རང་དབང་དུ་ཤེས་པའི་བློ་དོན་དམ་དཔྱོད་པའི་ཚད་མའི་མཚན་ཉིད་དུ་འདོད་
པའི་ཕྱིར། རྒྱན་ལས། དོན་དམ་པ་གཉིས་པར་བྱེད་པ་དེ་ཉིད་ཚད་
མ་ཡིན་ནོ། །ཞེས་གསུངས་པའི་ཕྱིར།
གསུམ་པ་རྩོད་སྤོང་ལ་ཁོ་ན་རེ། ཚད་མ་བསླུ་མེད་ཅན་ཤེས་པ། །ཞེས་པས་ཚང་མའི་མཚན་
ཉིད་ཡོངས་རྫོགས་གཅིག་བསྟན་པར་ཐལ དེས་འཇིག་རྟེན་ལུགས་ཀྱི་ཚད་མའི་མཚན་ཉིད་ཚང་བར་
བསྟན་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་འཇིག་རྟེན་གྱི་ཚད་མའི་མཚན་ཉིད་ཡོངས་རྫོགས་དང་
རང་ལུགས་ཀྱི་ཚད་མའི་མཚན་ཉིད་ཀྱི་ཟུར་གཅིག་བསྟན་པ་གཉིས་ཀ་ཡིན་པའི་ཕྱིར། དེར་ཐལ། འཇིག་
རྟེན་ན་མི་བསླུ་བའི་ཤེས་པ་ལ་ཚད་མ་བྱེད་པར་དབུ་སེམས་སོགས་མཐུན་ཡང་བསྟན་བཅོས་ཀྱི་ལུགས་
ལ་དེ་ཟུར་གཅིག་ཡིན་པས་དེའི་མཚན་ཉིད་ཀྱི་བསྟན་བཅོས་རྩོམ་པ་དོན་ཡོད་པའི་ཕྱིར། ཟུར་དང་པོ་གྲུབ་
སྟེ༑ ལྷས། ཚད་མ་ནི་རབ་ཏུ་གྲགས་པ་ཉིད། ཅེས་དང༌། འཇིག་རྟེན་ནི་སྨོས་ཀྱང་ཅི་དགོས། ཞེས་
དང༌། ཤཱཀྱས། གཞན་མཚན་ཉིད་གཉིས་པ་ཞེས་བྱ་བ་ནི་འཇིག་རྟེན་གྱི་རྗོད་པར་བྱེད་པས་འདི་ནི་གཅིག་
གཅིག་ཡིན་ལ་འདི་ནི་གཞན་རྣམ་པ་གཉིས་པ་ཡིན་ནོ་ཞེས་བྱ་བ་སྨོས་པ་ཡིན་ནོ། །ཞེས་དང་། བཞི་བརྒྱ་

ལེའུ་གཉིས་པའི་མཐའ་དཔྱོད། 445
ཚད་མ
པའི་འགྲེལ་པ་ལས་ཀྱང་། མི་བསླུ་བའི་ཤེས་པ་ནི་འཇིག་རྟེན་ན་ཚད་མ་ཉིད་དུ་མཐོང་ན་ཞེས་གསུངས་
པའི་ཕྱིར། ཟུར་གཉིས་པ་གྲུབ་སྟེ། འཇིག་རྟེན་གྱི་མི་བསླུ་བའི་ཤེས་པ་ཙམ་ལ་ཚད་མའི་ཐ་སྙད་གྲགས་
ཀྱང་དེ་ཙམ་གྱིས་པྲ་མ་ནའི་སྒྲ་དོན་མི་ཆོག་པས་བསྟན་བཅོས་རྩོམ་པའི་དགོས་པ་ཡོད་པའི་ཕྱིར། རྩ་
བར༑ བསྟན་བཅོས་རྨོངས་པ་ཟློག་བྱེད་ཡིན། །ཞེས་དང༌། དེའི་འགྲེལ་པར་ལྷས། བསྟན་བཅོས་ལས་
ཇི་སྐད་དུ་བསྟན་པའི་མཚན་ཉིད་ཀྱི་མི་བསླུ་བ་རིག་པར་བྱས་ནས་རྣམ་པ་འགའ་ཞིག་གིས་འཇུག་པར་
འགྱུར་བའི་ཕྱིར་བསྟན་བཅོས་བྱེད་པ་ཡིན་ཏེ། ཞེས་གསུངས་པའི་ཕྱིར། ཁྱབ་སྟེ། མི་བསླུ་བ་རིག་པར་
བྱས་ནས་ཡན་ཆད་ཀྱིས་འཇིག་རྟེན་དང་མཐུན་པའི་མཚན་ཉིད་དང་ཡོངས་རྫོགས་ཀྱི་ཟུར་གཅིག་
བསྟན། རྣམ་པ་འགའ་ཞིག་གིས་སོགས་ཀྱིས་ཡོངས་རྫོགས་ཁྱད་པར་བཅུག་ནས་མཚན་ཉིད་ཚང་བར་
སྟོན་པའི་བསྟན་བཅོས་བྱེད་པར་བཤད་པའི་ཕྱིར། ལྷ་དབང་བློས། ཚད་མའི་མཚན་ཉིད་ཀྱི་ཟུར་ལ་
མཚན་ཉིད་ཀྱི་སྒྲས་བསྟན་པ་ཡིན་ཏེ། ཞེས་དང༌། ཤཱཀྱ་བློས་ཀྱང༌། གཞན་མཚན་ཉིད་གཉིས་པ་ཡང་
བྱར་ཡོད་པ་ཡིན་ཏེ། ཞེས་གསུངས་པའི་ཕྱིར། ཚིག་ཟུར་དག་ལ་ཞིབ་དཔྱོད་དགོས་སོ། །རྩ་བར་འདོད་
ན༑ ལྷས།མི་བསླུ་བའི་ཤེས་པ་ཙམ་གྱིས་མཚན་ཉིད་རྫོགས་པར་འདོད་པར་ཐལ་ལོ། །འདོད་པའི་
ཕྱིར། འདོད་ན། བཟུང་བ་འཛིན་ཕྱིར་སོགས་ཀྱིས་བཅད་ཤེས་ཚད་མར་ཐལ་བའི་ཁྱབ་ཆེས་པ་འགོག་
པའི་ཆེད་དུ་གསར་འཇལ་སྟོན་པའི་གཞུང་མ་ཡིན་པར་ཐལ་ལོ། །འདོད་པའི་ཕྱིར། འདོད་མི་ནུས་
ཏེ༑ གསར་དུ་མི་བསླུ་བའི་དང་པོར་སྦྱོར་དགོས་པར་སྟོན་པའི་ཕྱིར། ཤཱཀྱ་བློས། འདིས་ནི་ཇི་སྐད་
དུ། ཚད་མ་བསླུ་མེད་ཅན་ཤེས་པ། །ཞེས་བྱ་བ་འདིའི་ཚད་མའི་སྒྲ་དང་པོར་འཇལ་བར་བྱེད་པ་ནི་ཚད་མ་
ཡིན་ནོ། །ཞེས་འགྲེལ་པའི་དོན་ཡིན་ནོ། །ཞེས་གསུངས་པའི་ཕྱིར། ཡང་ཁ་ཅིག་ན་རེ། ཀུན་བཏུས་
ལས་གསུངས་པ་དེ་གཞན་དོན་བསྒྲུབ་བྱའི་མཚན་ཉིད་དང༌། རིགས་སྒོ་ནས་གསུངས་པ་དེ་གཞན་དོན་
ཕྱོགས་ཡང་དག་གི་མཚན་ཉིད་ཡིན་པས། རིགས་གཏེར་ལ་གཞན་དོན་བསྒྲུབ་བྱ་ཐ་དད་ཀྱི་སྐྱོན་མེད་
ཀྱང་ལྷ་དབང་བློ་ལ་ཚད་མ་གཉིས་སུ་ཐལ་བའི་སྐྱོན་ཡོད་ཟེར་ནའང་མི་འཐད་པར་ཐལ། ལྷ་དབང་བློས་

ལེའུ་གཉིས་པའི་མཐའ་དཔྱོད། 446
ཚད་མ།
གཉིས་བསྟན་པར་མི་འདོད་པར་བཤད་ཟིན་པའི་ཕྱིར། ཡང་ཁོ་ན་རེ། ཚད་མ་བསླུ་མེད་ཅན་ཤེས་
པ༑ ༑ཞེས་པས་ཚད་མའི་མཚན་ཉིད་ཡོངས་རྫོགས་དངོས་སུ་བསྟན་པར་ཐལ། རྣམ་ངེས་དར་ཊཱི ཀ་
ལས༑ ཚད་མ་བསླུ་མེད་ཅན་ཤེས་པ། །ཞེས་པ་དང་པོ་དང་གསར་པའི་དོན་ཁོང་ན་གནས་ཀྱང་གསལ་
པོར་མེད་པས་ཕྱི་མས་དེ་ལ་དོགས་པ་གཅོད་པ་ཡིན་ནོ། །ཞེས་གསུངས་པའི་ཕྱིར་ན་མ་ཁྱབ་སྟེ། དངོས་
སུ་མ་བསྟན་ཀྱང་ཁོང་ནས་སམ་ཤུགས་ལ་སྟོན་པའི་དོན་ཡིན་པའི་ཕྱིར། དར་ཊཱི ཀ་གིས། དོན་ཁོང་ན་
གནས་ཀྱང་གསལ་པོར་མེད་པས་ཞེས་གསུངས་པའི་ཕྱིར། ཡང་ཁོ་ན་རེ། ལྷས་བཤད་ཚུལ་དེ་མི་འཐད་
པར་ཐལ། རྒྱན་གྱིས་ཚད་མ་བསླུ་མེད་སོགས་སྔ་མས་ཐ་སྙད་པའི་ཚད་མའི་མཚན་ཉིད་བསྟན། མ་ཤེས་
དོན་གྱི་སོགས་ཕྱི་མས། དོན་དམ་པའི་ཚད་མའི་མཚན་ཉིད་བསྟན་པའི་ཕྱིར་ན་མ་ཁྱབ་སྟེ། གཞུང་སྔ་
མས་ཐ་སྙད་ཚད་མ་མཚན་གཞིར་བྱས་ནས་ཚད་མ་སྤྱིའི་མཚན་ཉིད་བསྟན། གཞུང་ཕྱི་མས་ཐོག་མེད་
ནས་མ་ཤེས་པའི་གཉིས་སྟོང་གི་གནས་ལུགས་རྟོགས་པའི་དོན་དམ་པའི་ཚད་མ་བསྟན་པའི་ཕྱིར ། དེར་
ཐལ༑ གཞུང་དེ་གཉིས་ཀྱིས་ཇི་སྙེད་པ་མཁྱེན་པའི་ཚད་མ་དང༌། ཇི་ལྟ་བ་མཁྱེན་པའི་ཚད་མ་གཉིས་
བཤད་ནས་ཐུབ་པ་ཡང་ཇི་ལྟ་ཇི་སྙེད་ཀྱི་ཆོས་གཉིས་ལ་མི་བསླུ་བར་སྒྲུབ་པའི་ཆེད་ཡིན་པའི་ཕྱིར། དེར་
ཐལ༑ རྩ་བར། དེ་ལྡན་བཅོམ་ལྡན་ཚད་མ་ཉིད། །ཅེས་པའི་དོན་ཐམས་ཅད་མཁྱེན་པ་ཚད་མར་བཤད་
པའི་ཕྱིར། རྒྱན་ལས། དེ་ལྡན་བཅོམ་ལྡན་ཚད་མ་ཉིད། །དེ་བཞིན་གཤེགས་པ་ནི་བཅོམ་ལྡན་འངས་
སོ༑ ༑དེ་དང་ལྡན་པའི་བཅོམ་ལྡན་འདས་ནི་མངོན་སུམ་གྱི་རང་བཞིན་ཚད་མ་ཡིན་ཏེ ཞེས་གསུངས་
པའི་ཕྱིར། ཁྱབ་སྟེ། འཁྲུལ་བ་མ་ལུས་ཟློག་པའི་དོན་དེ་བཅོམ་ལྡན་འདས་སུ་འཇོག་པས་ན་དེ་ཐམས་
ཅད་མཁྱེན་པ་མ་ཐོབ་པ་ལ་མི་རུང་བའི་ཕྱིར། རྒྱན་ལས། དེ་ལྟ་ཡིན་པ་དེའི་ཕྱིར། དེ་ཉིད་ཐམས་ཅང་
མཁྱེན་པ་ཡིན་གྱི་གཞན་ནི་མ་ཡིན་ནོ། །ཞེས་གསུངས་པའི་ཕྱིར། དེ་སྐད་དུ་འདིའི་རྣམ་བཤད་རིགས་
པའི་རྒྱ་མཚོ་ལས། དེ་ལྟར་རྒྱན་མཁན་པོས་གཉིས་སུ་ཕྱེ་བའི་དགོས་པ་ཡང་བཅོམ་ལྡན་འདས་ཀྱི་ཇི་སྙེད་
པ་མཁྱེན་པའི། ཞེས་པ་ནས། དོན་དམ་པའི་ཚད་མའི་མཚན་ཉིད་དང་ལྡན་པའི་སྒོ་ནས་ཚང་མར་སྒྲུབ་

ལེའུ་གཉིས་པའི་མཐའ་དཔྱོད། 447
ཚད་མིན་གྱི་རྣམ་བཞག
པའི་ཕྱིར་ཡིན་ནོ། །ཞེས་གསུངས་པའི་ཕྱིར། སྔོན་མེད་པའི་ལེགས་བཤད་སྣང་ཡང་དཀའ་གནས་འདི་
དག་གོ་ན་ཐམས་ཅད་མཁྱེན་པའི་ལམ་ལ་བག་ཆགས་བརྟན་པོ་འཇོག་པ་ལ་དཔྱོད་མ་ཐུབ་པར་ཐེ་ཚོམ་གྱི་
ཡི་གེ་མང་དུ་བྲིས་སོ།
ཚད་མིན་གྱི་རྣམ་བཞག་བཤད་པ།
གཉིས་པ་དེ་ལ་མ་ཁྱབ་པ་སྤངས་པ་ལ། རྩ་བར། སྒྲ་ལས་བྱུང་བ་ཡང་། ནས། དོན་གྱི་དེ་ཉིད་
རྒྱུ་ཅན་མིན། །ཞེས་པའི་སྐབས་སུ་ཚད་མིན་གྱི་བློ་ལ་དགག་གཞག་སྤང་གསུམ་ལས། དང་པོ་ལ། ཁ་
ཅིག་ན་རེ། ཚད་མིན་བློ་ལ་གྲངས་ངེས་མེད་པར་ཐལ། རྩ་བར། ལོག་པའི་ལམ་ལ་མཐའ་མེད་
ཕྱིར༑ ༑དེ་དག་འདིར་ནི་སྤྲོ་བྱ་མིན། །ཞེས་གསུངས་པའི་ཕྱིར་ན་མ་ཁྱབ་སྟེ། དེ་ནི་ལྟག་ཆོད་ཀྱི་གསལ་
བའི་དབྱེ་བ་ལ་མཐའ་མེད་པར་གསུངས་ཙམ་ཡིན་པའི་ཕྱིར། འདོད་མི་ནུས་ཏེ། ཆོས་དེའི་གསལ་བའི་
དབྱེ་བ་མཐའ་མེད་ཀྱང་རིགས་ཀྱི་གྲངས་ངེས་འཐད་པའི་ཕྱིར། དེར་ཐལ། ཤེས་བྱ་ལ་གསལ་བའི་དབྱེ་
བ་མཐའ་མེད་ཀྱང་རིགས་ཀྱི་གྲངས་ངེས་རང་སྤྱི་གཉིས་དང་བདེན་གཉིས་སོགས་སུ་ངེས་པའི་
ཕྱིར༑ ཡང་ཁ་ཅིག་ན་རེ། ཚད་མིན་གྱི་བློ་ལྔ། འཁྲུལ་ཤེས་དོན་མཐུན་དུང་སེར་འཛིན་ལྟ་བུ་དང་དྲུག་ཏུ་
འདོད། དུང་སེར་འཛིན་གྱི་བློ་ཆོས་ཅན། བློ་དོན་མཐུན་མ་ཡིན་པར་ཐལ། ལོག་ཤེས་ཡིན་པའི་
ཕྱིར༑ རྟགས་རང་གིས་ཁས་བླངས་སོ། །ཡང་སྔ་མ་ལོ་ཙཱ་ཆ་གཙང་དག་ཚད་མིན་གྱི་བློ་རིགས་བསྡུས་
ན་མ་རྟོགས་ལོག་རྟོག་ཐེ་ཚོམ་གསུམ་དུ་འདུས་ཞེས་པ་ལ། པཎྚི་ཏ་གནས་དྲུག ཁ་ཅིག་ན་རེ། དེ་མི་
འཐད་པར་ཐལ། བུམ་པ་ཞེས་པའི་སྒྲ་ལས་བུམ་པ་དོན་མཐུན་དུ་འཛིན་པའི་རྟོག་པ་དེ་ཐེ་ཚོམ་དང་ལོག་
ཤེས་མ་ཡིན་ལ་མ་རྟོགས་པའི་བློ་ཡང་མ་ཡིན་པའི་ཕྱིར། དེར་ཐལ། དེས་བུམ་པ་མ་རྟོགས་པ་མི་འཐང་
པའི་ཕྱིར། རྩ་བར དེ་མ་རྟོགས་ན་དེ་དོན་ཅན། །བརྡ་བྱེད་པ་ནི་དོན་མེད་འགྱུར། །ཞེས་དང༌། རྣམ་
ངེས་ལས་ཀྱང་། བརྡ་སྦྱར་བ་ཡང་དོན་རྟོགས་པར་བྱ་བའི་ཞེས་གསུངས་པའི་ཕྱིར། ཁྱབ་

ལེའུ་གཉིས་པའི་མཐའ་དཔྱོད། 448
ཚད་མིན་གྱི་རྣམ་བཞག
སྟེ༑ བརྡ་སྦྱར་བ་ལ་བརྟེན་ནས་དོན་རྟོགས་པའི་དགོས་པའམ། ཡིད་དཔྱོད་ཀྱི་རྟོགས་པ་ལྟ་བུ་བསྟན་པ་
ཙམ་ཡིན་པའི་ཕྱིར། དེ་ལས་གཞན་དུ་སྟོང་ཉིད་ཀྱི་མིང་བརྗོད་པའི་རྗེས་འབྲང་གི་རྟོག་པ་ཆོས་ཅན སྟོང་
ཉིད་རྟོགས་པར་ཐལ། སྟོང་ཉིད་འཛིན་པའི་རྟོག་པ་དོན་མཐུན་ཡིན་པའི་ཕྱིར། མ་གྲུབ་ན། སྟོང་ཉིད་
ཆོས་ཅན། ཁྱོད་ཅེས་བརྗོད་པའི་སྒྲའི་རྗེས་འབྲང་གི་རྟོག་པ་རྟོག་པ་དོན་མཐུན་ཡིན་པར་ཐལ། ཁྱོད་གཞི་
གྲུབ་པའི་ཕྱིར། རྩ་བར་འདོད་ན། སྟོང་ཉིད་རྟོགས་པའི་བློའི་རྗེས་འབྲང་མ་ཡིན་པར་ཐལ་ལོ། །ཡང་བླ་
མ་ལོ་ཙཱ་བ་ཆེན་པོ་ཡབ་སྲས་སོགས་ཚད་མིན་གྱི་བློ་ལྔར་གྲངས་ངེས་པར་བཞེད་དེ། བཅད་ཤེས་ཡིད་
དཔྱོད་སྣང་ལ་མ་ངེས་ལོག་ཤེས་ཐེ་ཚོམ་དང་ལྔར་བཞེད། དེ་ལ། ཁ་ཅིག་ན་རེ། ཆུ་མིག་དཔལ་གྱི་སེངྒེ་སྒྲོ་
འདོགས་དང་མི་འགལ་ཞིང་དོན་བདེན་པ་ཐམས་ཅད་གཅིག་ཏུ་ངེས་པ་ཡིད་དཔྱོད་ཀྱི་མཚན་ཉིད་ཟེར་
ན༑ འོ་ན་སྒྲ་མི་རྟག་པར་འཛིན་པའི་ཡིད་དཔྱོད་ཆོས་ཅན། སྒྲོ་འདོགས་དང་མི་འགལ་བར་ཐལ། ཡིད་
དཔྱོད་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། རང་གི་ཡུལ་ལ་སྒྲོ་འདོགས་པའི་སྒྲོ་འདོགས་
དང་འགལ་བའི་ཕྱིར། དེར་ཐལ། རང་ཡུལ་སྒྲ་མི་རྟག་པ་ལ་རྟག་པར་སྒྲོ་འདོགས་པའི་སྒྲོ་འདོགས་དང་
དངོས་འགལ་དུ་ཞུགས་པའི་ཕྱིར། དེར་ཐལ། སྒྲ་མི་རྟག་པར་ཚིག་གིས་རྟོགས་པའི་བློ་ཡིན་པའི་ཕྱིར་
ཏེ༑ ཆོས་ཅན་དེ་ཡིན་པའི་ཕྱིར། ངེས་པ་དང་ནི་སྒྲོ་འདོགས་ཡིད། །གནོད་བྱ་གནོད་བྱེད་ངོ་བོའི་
ཕྱིར༑ ༑ཞེས་གསུངས་པའི་ཕྱིར། ཡང་ཁ་ཅིག་གནས་དྲུག་ན་རེ། བདེན་བཞི་ལ་དཔྱོད་པའི་དངོས་པོ་
སྟོབས་ཞུགས་ཀྱི་རྗེས་དཔག་ཆོས་ཅན། ཚད་མིན་གྱི་བློར་ཐལ། ཡིད་དཔྱོད་ཡིན་པའི་ཕྱིར། དེར་
ཐལ༑ ལུང་དང་རིགས་པས་རྣམ་དཔྱོད་པ། །ཞེས་གསུངས་པའི་ཕྱིར་ན། ཤིན་ཏུ་མ་ཁྱབ། ལུང་རིགས་
ཀྱིས་དཔྱོད་པའི་བློ་ཀུན་ཡིད་དཔྱོད་དུ་འདོད་པ་བཞད་གད་ཆེན་པོ་ཡིན་པའི་ཕྱིར། ཐེག་ཆེན་སྦྱོར་ལམ་
པའི་རྒྱུད་ཀྱི་དེ་འདྲའི་སྒོམ་བྱུང་དུ་མ་དབུ་སེམས་ཐམས་ཅད་བཞེད་པའི་ཕྱིར། ཡང་ཁ་ཅིག རང་ཡུལ་
ལ་ཕྱིན་ཅི་ལོག་ཏུ་ཞུགས་པའི་རིག་པ་ལོག་ཤེས་ཀྱི་མཚན་ཉིད་ཟེར་བ་ལ། གཞན་དག་ན་རེ། སྒྲ་རྟག་
འཛིན་རྟོག་པ་ཆོས་ཅན། རང་ཡུལ་ལ་སྒྲོ་འདོགས་ཡིན་པར་ཐལ། རང་ཡུལ་ལ་ལོག་པར་ཞུགས་པའི་

ལེའུ་གཉིས་པའི་མཐའ་དཔྱོད 449
ཚད་མིན་གྱི་རྣམ་བཞག
རྟོག་པ་ཡིན་པའི་ཕྱིར། དེར་ཐལ། རང་ཡུལ་ལ་ཕྱིན་ཅི་ལོག་ཏུ་ཞུགས་པའི་རིག་པ་ཡིན་པའི་
ཕྱིར༑ རྟགས་གྲུབ་ཅིང་། ཁྱབ་སྟེ། ལོག་ཤེས་ཡིན་པའི་ཕྱིར། འདོད་ན། དེ་ཆོས་ཅན། སྒྲ་མི་རྟག་པ་དེ་
ཁྱོད་ཀྱི་ཡུལ་ཡིན་པར་ཐལ། ཁྱོད་རང་ཡུལ་ལ་ཕྱིན་ཅི་ལོག་ཏུ་ཞུགས་པའི་རིག་པ་གང་ཞིག ཁྱོད་སྒྲ་མི་
རྟག་པ་ལ་སྒྲོ་འདོགས་ཡིན་པའི་ཕྱིར། དང་པོ་ཁས། གཉིས་པ་གྲུབ་སྟེ། སྒྲ་རྟག་འཛིན་རྟོག་པ་ཡིན་པའི་
ཕྱིར་ན་མ་ཁྱབ་སྟེ། སྒྲ་དེ་དེའི་སྒྲོ་འདོགས་པའི་གཞི་ཡིན་ཡང་སྒྲོ་འདོགས་པའི་འཛིན་སྟངས་ཀྱི་འགལ་
ཟླའི་ཡུལ་མིན། སྒྲ་མི་རྟག་པ་དེ་སྒྲ་རྟག་འཛིན་རྟོག་པའི་འགལ་ཟླའི་ཡུལ་ཡིན་ཡང་སྒྲོ་འདོགས་པའི་
ཡུལ་མ་ཡིན་པའི་ཕྱིར། དང་པོ་གྲུབ་སྟེ། སྒྲ་མི་རྟག་པར་རྟོགས་པའི་རྗེས་དཔག་གི་སྒྲོ་འདོགས་གཅོང་
པའི་གཞི་དང༌། དེའི་འཛིན་སྟངས་ཀྱི་རྣམ་པའི་ཡུལ་མི་གཅིག་པའི་ཕྱིར། དེར་ཐལ། དེའི་དམིགས་རྣམ་
གཉིས་མི་གཅིག་པའི་ཕྱིར། མ་གྲུབ་ན། རྫས་སྤྱི་བཅད་ནས། དེ་ཆོས་ཅན། ཁྱོད་ཀྱི་དེ་གཉིས་མི་གཅིག་
པར་ཐལ། ཁྱོད་ཞེན་རིག་ཡིན་པའི་ཕྱིར། གཉིས་པ་གྲུབ་སྟེ། སྒྲ་མི་རྟག་པ་རྟོགས་པའི་རྗེས་དཔག་དང་
སྒྲ་རྟག་འཛིན་རྟོག་པ་གཉིས་དམིགས་པ་གཅིག་ལ་དམིགས་ནས་འཛིན་སྟངས་དངོས་འགལ་དུ་ཞུགས་
པའི་བློ་ཡིན་པའི་ཕྱིར། ཁྱབ་སྟེ། དེ་ལྟར་སྒྲོ་འདོགས་གཅོད་པའི་གཞི་གཅིག་ཀྱང་འཛིན་སྟངས་ཐ་དང་
ཡིན་པའི་ཕྱིར། མ་ཁྱབ་མཚམས་ལ་རྟགས་གྲུབ་སྟེ། ཕན་ཚུན་སྤངས་འགལ་གྱི་དངོས་འགལ་གྱི་རིག་
པ་ཡིན་པའི་ཕྱིར། དཔེར་ན་བདེན་བཞི་ལ་རྟག་བདེ་སོགས་སུ་འཛིན་པའི་སྒྲོ་འདོགས་བཅུ་དྲུག་དང་དེའི་
གཉེན་པོ་སྡུག་བདེན་མི་རྟག་པར་རྟོགས་པའི་ཡང་དག་པའི་ལྟ་བ་བཅུ་དྲུག་བཞིན་ཡིན་པའི་ཕྱིར། རྩ་
བར༑ བདེན་པ་བཞི་ལ་བརྟན་པ་དང་། །བདེ་དང་ང་དང་ངའི་ཞེས་སོགས། །ཡང་དག་མིན་པ་རྣམ་བཅུ་
དྲུག ༑སྒྲོ་བཏགས་ནས་ནི་ཡོངས་སུ་སྲེད། །དེ་ཉིད་ལ་ནི་དེ་འགལ་དོན། །དེ་ཉིད་རྣམ་པ་རྗེས་རྟོགས་
ཅན༑ ༑ལེགས་སྒོམ་ཡང་དག་ལྟ་བ་ཡིས། །སྲེད་པ་རྗེས་འབྲང་བཅས་འཇོམས་བྱེད། །ཅེས་གསུངས་
པའི་ཕྱིར། ཁྱབ་སྟེ། བདེན་པ་བཞི་ལ་ཞེས་པས་ལོག་ཤེས་བཅུ་དྲུག་དང་ཡང་དག་པའི་བློ་བཅུ་དྲུག་པོ་
གཉིས་ཀྱི་དམིགས་པ་དེ་བསྟན། བདེན་བཞིའི་སྡུག་བདེན་ལ་བརྟན་པ་སྟེ་རྟག་འཛིན་གྱི་བློ་དང་། བདེན་

ལེའུ་གཉིས་པའི་མཐའ་དཔྱོད། 450
ཚད་མིན་གྱི་རྣམ་བཞག
འཛིན་དང་། ངར་འཛིན་དང་། ང་ཡི་ཞེས་འཛིན་པའི་བློ་སོགས་ལོག་ཤེས་བཅུ་དྲུག་གིས་སྒྲོ་འདོགས་
པར་བཤད་པ་གང་ཞིག བདེན་བཞི་དེ་ཉིད་ལ་ནི་ལོག་རྟོག་དེ་དང་དེ་དག་གི་འཛིན་སྟངས་ཀྱི་འགལ་ཟླའི་
དོན་མི་རྟག་སྡུག་བསྔལ་སྟོང་བདག་མེད་སོགས་བཅུ་དྲུག་གི་དེ་ཉིད་རྣམ་པ་ཅན་གྱི་རྗེས་རྟོགས་ཅན་སྒོམ་
པས་ལོག་རྟོག་བཅུ་དྲུག་འཇོམས་པར་བྱེད་པའི་ཕྱིར། དང་པོ་གྲུབ་སྟེ། རྩ་བར། བདེན་པ་བཞི་ལ་
ནས༑ སྲེད་ཅེས་པའི་བར་གསུངས་པའི་ཕྱིར། གཉིས་པ་གྲུབ་སྟེ། རྩ་བར། དེ་ཉིད་ནས བཅས་
འཇོམས་བྱེད། ཅེས་གསུངས་པའི་ཕྱིར། རྩ་བར་འདོད་ན། སྒྲ་མི་རྟག་པ་ཆོས་ཅན། སྒྲ་རྟག་འཛིན་རྟོག་
པའི་ཡུལ་མ་ཡིན་པར་ཐལ། དེའི་སྣང་ཡུལ་མ་ཡིན་པ་གང་ཞིག ཞེན་ཡུལ་ཡང་མ་ཡིན་པའི་ཕྱིར་
ན༑ ཁ་ཅིག་སྤྱིར་མ་ཁྱབ་སྟེ། ཤེས་པ་དེའི་ཡུལ་ལ་དམིགས་ཡུལ་སྣང་ཡུལ་ཞེན་ཡུལ་གསུམ་ཡོད་པའི་
ཕྱིར༑ དེར་ཐལ། རྟོག་པ་རྣམས་ཀྱི་དམིགས་ཡུལ་དང་སྣང་ཡུལ་དང་ཞེན་ཡུལ་གསུམ་མི་འདྲ་བའི་
ཕྱིར༑ མ་གྲུབ་ན། ཁྱོད་ཀྱི་དམིགས་ཡུལ་སྣང་ཡུལ་ཞེན་ཡུལ་གསུམ་མི་འདྲ་བར་ཐལ། ཁྱོད་རྟོག་པ་
ཡིན་པའི་ཕྱིར། རྩ་བར། དེ་ཉིད་ལ་ནི་དེ་འགལ་དོན། །ཞེས་དང་། ལྷས། དེ་དག་དང་འགལ་བ་ནི་མ་
རིག་པ་ལ་སོགས་པའི་རྣམ་པར་སྒྲོ་འདོགས་པ་གང་ཡིན་པ་དེ་རྣམས་དང་འགལ་བ་ཡིན་ཏེ། ཞེས་
གསུངས་པའི་ཕྱིར། གཞན་ཡང་། སྒྲ་མི་རྟག་པ་སྒྲ་རྟག་འཛིན་རྟོག་པའི་གཞི་མ་ཡིན་པར་ཐལ། དེ་དེའི་
སྒྲོ་འདོགས་པའི་འགལ་ཟླ་ཡིན་པའི་ཕྱིར། ལྷས། མ་རིག་པ་དེས་ཀྱང་སྡུག་བསྔལ་ལ་རྟག་པ་ཞེས་བྱ་
བའི་རྣམ་པར་འཛིན་པར་བྱེད་དོ། །འདིས་ནི་མི་རྟག་པ་ལ་བཟློག་པར་སྒྲོ་བཏགས་ནས་བཤད་པ་ཡིན་
ནོ༑ ༑ཞེས་གསུངས་པའི་ཕྱིར། གཞན་ཡང་སྒྲ་རྟག་འཛིན་རྟོག་པ་ཆོས་ཅན། རང་ཡུལ་ལ་ཕྱིན་ཅི་ལོག་ཏུ་
ཞེན་པའི་རིག་པ་ཡིན་པར་ཐལ། རང་ཡུལ་ལ་ཕྱིན་ཅི་ལོག་ཏུ་ཞུགས་པའི་རིག་པ་ཡིན་པའི་ཕྱིར་ན་སྤྱིར་
མ་ཁྱབ་སྟེ། འོ་ན་ཟླ་གཅིག་ཟླ་གཉིས་སུ་འཛིན་པའི་མིག་ཤེས་ཆོས་ཅན། དེར་ཐལ། དེའི་ཕྱིར། འཁོར་
གསུམ། རྟགས་གྲུབ་སྟེ། རྟོག་མེད་ལོག་ཤེས་ཡིན་པའི་ཕྱིར། རྩ་བར་འདོད་ན། སྒྲ་རྟག་འཛིན་རྟོག་པ་
ཆོས་ཅན། རང་ཡུལ་ལ་ཞེན་པའི་རིག་པ་ཡིན་པར་ཐལ། རང་ཡུལ་ལ་ཕྱིན་ཅི་ལོག་ཏུ་ཞེན་པའི་རིག་པ་

ལེའུ་གཉིས་པའི་མཐའ་དཔྱོད 451
ཚད་མིན་གྱི་རྣམ་བཞག
ཡིན་པའི་ཕྱིར་ན་འགལ་ཁྱབ་ཁོ་ན། འོ་ན། སྐྱེ་བ་སྔ་མ་མེད་པར་འཛིན་པའི་རྟོག་པ་རང་གི་དམིགས་
ཡུལ་སྐྱེ་བ་སྔ་མ་ལ་ཞེན་པའི་རིག་པ་ཡིན་པར་ཐལ། དེ་ལ་ཕྱིན་ཅི་ལོག་ཏུ་ཞེན་པའི་རིག་པ་ཡིན་པའི་
ཕྱིར༑ རྟགས་གྲུབ་ཅིང༌། འདོད་མི་ནུས་ཏེ། ཆོས་ཅན་དེ་ཡིན་པའི་ཕྱིར། འཁོར་གསུམ། ཡང་ཁ་
ཅིག ཚད་མས་གནོད་ན་ཚད་མས་བསལ་བས་ཁྱབ་ཟེར་ན། ཚད་མའི་གཞལ་བྱ་ལ་སྒྲོ་འདོགས་པའི་སྒྲོ་
འདོགས་ཆོས་ཅན། ཚད་མས་བསལ་བར་ཐལ། ཚད་མས་གནོད་པའི་ཕྱིར། དེར་ཐལ། ཚད་མ་དེ་རང་
གི་གཞལ་བྱ་ལ་སྒྲོ་འདོགས་པའི་སྒྲོ་འདོགས་ལ་གནོད་བྱེད་ཡིན་པའི་ཕྱིར། དེར་ཐལ། དེ་རང་གི་
གཞལ་བྱ་ལ་སྒྲོ་འདོགས་སེལ་བྱེད་ཡིན་པའི་ཕྱིར། དེར་ཐལ། ཚད་མ་ཡིན་པའི་ཕྱིར། ཁྱབ་
སྟེ༑ གསར་རྟོགས་དགོས་པའི་རྒྱུ་མཚན་ཡོད་པའི་ཕྱིར། རྩ་བར། ཆ་ཤས་སྒྲོ་འདོགས་ཇི་སྙེད་པ །དེ་
བསལ་ཕྱིར་ན་ངེས་པ་དང༌། །ཞེས་གསུངས་པའི་ཕྱིར། དེ་ལ་ཁ་ཅིག་ན་རེ། ཚད་མའི་མཚན་ཉིད་ངོ་
བོའི་ཁྱད་པར་སྒྲོ་འདོགས་གཅོད་པ་སོགས་ཆོས་གསུམ་ལྡན་ཟེར་བ་ལ། གཞན་དག་ན་རེ། སྒྲོ་འདོགས་
མྱོང་བའི་རང་རིག་མངོན་སུམ་ཚད་མ་ཆོས་ཅན། ཚད་མ་མ་ཡིན་པར་ཐལ། ངོ་བོའི་ཁྱད་པར་སྒྲོ་
འདོགས་མི་གཅོད་པའི་ཕྱིར། དེར་ཐལ། སྒྲོ་འདོགས་དང་ངོ་བོ་གཅིག་པའི་ཕྱིར། རྟགས་མ་གྲུབ་
སྟེ༑ སྒྲོ་འདོགས་ལ་སྒྲ་རྟོག་གཉིས་ཡོད་པའི་ཕྱིར། རྩ་བར། ཆ་ཤས་སྒྲོ་འདོགས་ཇི་སྙེད་
པ༑ ༑ནས། སྒྲ་ཡང་དེ་སྙེད་ཁོ་ན་ངེས། ཞེས་གསུངས་པའི་ཕྱིར། ཡང་སྒྲོ་འདོགས་ཀྱི་ཤེས་པ་མྱོང་བའི་
རང་རིག་པའི་ཚད་མ་ཆོས་ཅན། ངོ་བོའི་ཁྱད་པར་སྒྲོ་འདོགས་གཅོད་བྱེད་ཡིན་པར་ཐལ། ཚད་མ་ཡིན་
པའི་ཕྱིར། འདོད་མི་ནུས་ཏེ། སྒྲོ་འདོགས་ཀྱི་ཤེས་པ་དང་ངོ་བོ་གཅིག་ཡིན་པའི་ཕྱིར་ན་མ་ཁྱབ་སྟེ། འོ་
ན༑ དེས་གཅད་བྱའི་སྒྲོ་འདོགས་མེད་པར་ཐལ་ལོ། །དེ་སྒྲོ་འདོགས་གཅོད་བྱེད་མིན་ཚུལ་ཡོད་པའི་
ཕྱིར། འདོད་མི་ནུས་ཏེ། དེས་གཅད་བྱའི་སྒྲོ་འདོགས་ཡོད་པའི་ཕྱིར། དེར་ཐལ། དེས་གཅད་བྱའི་སྒྲོ་
འདོགས་ཀྱི་ཤེས་པ་མེད་པར་སྒྲོ་འདོགས་པ་དང་ཡོད་མེད་ཐེ་ཚོམ་པའི་སྒྲོ་འདོགས་ཡོད་པའི་ཕྱིར། རྩ་
བར༑ རང་ལས་རང་གི་ངོ་བོ་རྟོགས་ཞེས་པའི་དོན་གྲུབ་པའི་ཕྱིར། ཡང་ཁ་ཅིག་ན་རེ། ཚད་མ་ཡིན་ན་

ལེའུ་གཉིས་པའི་མཐའ་དཔྱོད། 452
ཚད་མིན་གྱི་རྣམ་བཞག
གསར་དུ་སྒྲོ་འདོགས་གཅོད་བྱེད་ཡིན་པས་ཁྱབ་ཟེར་ན། གཟུགས་འཛིན་མངོན་སུམ་ཆོས་ཅན། སྒྲོ་
འདོགས་ཀྱི་ཞེན་ཡུལ་བཀག་པའི་ཚད་མ་ཡིན་པར་ཐལ། སྒྲོ་འདོགས་གསར་དུ་གཅོད་བྱེད་ཀྱི་ཤེས་པ་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཚད་མ་ཡིན་པའི་ཕྱིར། འཁོར་གསུམ་
ཁས༑ འདོད་ན། སྒྲོ་འདོགས་ཆོས་ཅན། གཟུགས་འཛིན་མངོན་སུམ་ཁྱོད་ཀྱི་ཞེན་ཡུལ་བཀག་པའི་ཚད་
མ་མ་ཡིན་པར་ཐལ། སྒྲ་འཛིན་མངོན་སུམ་ཁྱོད་ཀྱི་ཞེན་ཡུལ་བཀག་པའི་ཚད་མ་ཡིན་པའི་ཕྱིར། མ་གྲུབ་
ན༑ སྔར་ལྟར་འཁོར་གསུམ། མ་ཁྱབ་ན་ཁྱབ་པར་ཐལ། གཟུགས་འཛིན་མངོན་སུམ་གྱི་གཞལ་བྱ་ཡིན་
ན༑ སྒྲ་འཛིན་མངོན་སུམ་གྱི་གཞལ་བྱ་མ་ཡིན་པས་ཁྱབ་པའི་ཕྱིར། རྩ་བར། དབང་པོའི་སེམས་ནི་ངེས་
ཕྱིར་དང༌། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། གཟུགས་འཛིན་མངོན་སུམ་ཆོས་ཅན། སྒྲོ་
འདོགས་ཀྱི་ཞེན་ཡུལ་བཀག་པར་ཐལ། རང་གི་བསལ་བྱའི་སྒྲོ་འདོགས་ཀྱི་ཞེན་ཡུལ་བཀག་པའི་ཕྱིར་ན་
མ་ཁྱབ། རྟགས་གྲུབ་སྟེ། ཚད་མ་ཡིན་པའི་ཕྱིར། འོ་ན་མཐོང་ལམ་བར་ཆད་མེད་ལམ་ཆོས་ཅན། སྒྲིབ་
པའི་གཉེན་པོ་ཡིན་པར་ཐལ། རང་གི་བསལ་བྱའི་སྒྲིབ་པའི་གཉེན་པོ་བར་ཆད་མེད་ལམ་ཡིན་པའི་
ཕྱིར༑ ཁྱབ་པ་འགྲིག རྟགས་གྲུབ་སྟེ། བར་ཆད་མེད་ལམ་ཡིན་པའི་ཕྱིར། གསུམ་པ་ལ་ཁ་ཅིག་ན་
རེ། མཐའ་གཅིག་ཏུ་མ་ངེས་པར་སོམ་ཉི་ཟ་བའི་བློ་ཐེ་ཚོམ་གྱི་མཚན་ཉིད་ཟེར་ན། དེ་འདྲའི་རྣམ་ཤེས་
ཆོས་ཅན། དེར་ཐལ། དེའི་ཕྱིར། རྟགས་གྲུབ་ཅིང༌། འདོད་མི་ནུས་ཏེ། དེ་འདྲའི་གཙོ་སེམས་ཡིན་པའི་
ཕྱིར༑ རྟགས་སླ། ཁྱབ་སྟེ། ཐེ་ཚོམ་ཡིན་ན་སེམས་བྱུང་ཡིན་དགོས་པའི་ཕྱིར། མ་གྲུབ་ན། ཐེ་ཚོམ་དང་
མཚུངས་ལྡན་གྱི་རྣམ་ཤེས་མེད་པར་ཐལ་ལོ། །ཡང་ཁ་ཅིག ཡུལ་ལ་རྩེ་གཉིས་པའི་སེམས་བྱུང་ཐེ་ཚོམ་
གྱིས་མཚན་ཉིད་ཟེར་ན། ཐེ་ཚོམ་དང་མཚུངས་ལྡན་གྱི་སེམས་བྱུང་ཀུན་འགྲོ་ལྔ་ཆོས་ཅན། དེར་
ཐལ༑ དེའི་ཕྱིར། དེ་ཡོད་པའི་ཕྱིར། མཛོད་ལས། ཉོན་མོངས་བཞི་དང་ཁྲོ་སོགས་དང༌། །འགྱོད་པ་
དང་ནི་ཉི་ཤུ་གཅིག །སོགས་ཀྱི་དོན་གྲུབ་པའི་ཕྱིར། འདོད་མི་ནུས་ཏེ། ཀུན་འགྲོའི་སེམས་བྱུང་ཡིན་
པའི་ཕྱིར། ཡང་ཁ་ཅིག སེམས་རྩེ་གཉིས་པའི་ཐེ་ཚོམ་དང་མཚུངས་ལྡན་གྱི་ཉེ་ཉོན་ཆོས་ཅན། དེར་

ལེའུ་གཉིས་པའི་མཐའ་དཔྱོད 453
ཚད་མིན་གྱི་རྣམ་བཞག
ཐལ༑ དེའི་ཕྱིར། འདོད་ན། རྩ་ཉོན་ཡིན་པར་ཐལ། ཐེ་ཚོམ་ཡིན་པའི་ཕྱིར། ཁྱབ་སྟེ། མཛོད་
ལས༑ སྲིད་པའི་རྩ་བ་ཕྲ་རྒྱས་དྲུག །འདོད་ཆགས་དེ་བཞིན་ཁོང་ཁྲོ་དང་། །ང་རྒྱལ་མ་རིག་ལྟ་བ་དང༌།།
ཐེ་ཚོམ་ཡིན་ཏེ་དེ་དྲུག་ཀྱང་། །ཞེས་གསུངས་པའི་ཕྱིར། ཡང་ཁ་ཅིག ཡུལ་ལ་རྩེ་གཉིས་པའི་རྩ་ཉོན་
ཟེར་ནའང་ཐེ་ཚོམ་དང་མཚུངས་ལྡན་གྱི་མ་རིག་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་
སྟེ། ཉོན་མོངས་ཆེན་པོའི་ས་པ་ཡིན་པའི་ཕྱིར། མཛོད་ལས རྨོངས་དང་བག་མེད་ལེ་ལོ་དང་། །མ་
དད་པ་དང་རྨུག་དང་རྒོད། །ཉོན་མོངས་ཅན་ལ་རྟག་ཏུ་འབྱུང༌། །ཞེས་གསུངས་པའི་ཕྱིར། ཁྱབ་
སྟེ༑ རྟག་ཏུ་འབྱུང་གི་དོན་གྲུབ་པའི་ཕྱིར། འདོད་ན། རང་ཡུལ་ལ་རང་སྟོབས་ཀྱི་ཐེ་ཚོམ་པར་
ཐལ༑ འདོད་པའི་ཕྱིར། འདོད་མི་ནུས་ཏེ། ཐེ་ཚོམ་དང་མཚུངས་ལྡན་ཡིན་པའི་ཕྱིར། ཡང་ཁ་
ཅིག རང་ཡུལ་ལ་རང་དབང་དུ་རྩེ་གཉིས་པའི་བློ་ཐེ་ཚོམ་གྱི་མཚན་ཉིད་ཟེར་ན། རྒྱུ་མཚན་ལྟར་སྣང་ལ་
བརྟེན་ནས་སྒྲ་རྟག་གམ་སྙམ་པའི་ཐེ་ཚོམ་ཆོས་ཅན། མཚན་ཉིད་དེར་ཐལ། ཐེ་ཚོམ་ཡིན་པའི་
ཕྱིར༑ འདོད་མི་ནུས་ཏེ། རང་ཡུལ་རྒྱུ་མཚན་ལྟར་སྣང་ལ་བརྟེན་ནས་ཐེ་ཚོམ་པའི་བློ་ཡིན་པའི་
ཕྱིར༑ ཡང་ཁ་ཅིག དེ་དོན་འགྱུར་གྱི་དེ་དང་། དོན་མི་འགྱུར་གྱི་དེ་དང་། ཆ་མཉམ་པའི་གསུམ སྒྲ་
རྟག་གམ་སྙམ་པའི་རྩེ་གཉིས་པའི་བློ་དང་པོ་སོགས་བྱེད་ཟེར་ན། དགྲ་བཅོམ་རྒྱུད་ཀྱི་ཕྱི་དོན་མེད་སྙམ་
པའི་རྩེ་གཉིས་པའི་བློ་ཆོས་ཅན། ཐེ་ཚོམ་ཡིན་པར་ཐལ་ལོ། །དམ་བཅའ་དང་པོ་དེའི་ཕྱིར། བཞི་པ་ཡིང་
དཔྱོད་ལ། བོད་སྔ་མ་ཁ་ཅིག. ཆ། །མྱོང་བ་དང་རྟགས་ལ་མ་བརྟེན་པར་གསར་དུ་རང་ཡུལ་བདེན་པ་ལ་
མཐའ་གཅིག་ཏུ་ངེས་པའི་རིག་པ་ཞེས་གསུངས། ཕྱི་མ་ཁ་ཅིག་ན་རེ།རིགས་གཏེར་རྗེས་འབྲང་། ཚད་
མིན་གྱི་བློ་བཞི་ལས་ཡིད་དཔྱོད་ཟུར་དུ་འདོད་པ་མི་འཐད་པར་ཐལ། ཡིད་དཔྱོད་རྟགས་ལ་བརྟེན་པ་
གཅིག་ཡོད་པ་ཡང་མི་འཐད། རྒྱུ་མཚན་མེད་པར་ཡིད་དཔྱོད་ཀྱི་ཡུལ་བདེན་པ་ཡང་མི་འཐད། རང་
ཡུལ་བདེན་པ་ངེས་ན་ཚད་མར་འགྱུར་དགོས། བདེན་པ་མ་ངེས་ན་ཐེ་ཚོམ་དང་ཡིད་དཔྱོད་གཉིས་ཀ་
ཡིན་པར་འགྱུར། དེས་ན་ཚད་མིན་གྱི་བློ་ལ་བཅད་ཤེས་ལོག་ཤེས་ཐེ་ཚོམ་སྣང་ལ་མ་ངེས་པ་བཞིར་ངེས་

ལེའུ་གཉིས་པའི་མཐའ་དཔྱོད། 454 ཚད་མིན་གྱི་རྣམ་བཞག
པའི་ཕྱིར། དང་པོ་གྲུབ་སྟེ། དེ་རྟགས་ལ་མ་བརྟེན་པས་དམ་བཅའ་ཙམ་དང་ཐེ་ཚོམ་མ་ཡིན་པའི་
ཕྱིར༑ རིགས་གཏེར་ལས། ཡིད་དཔྱོད་རྟགས་ལ་གཏན་མི་ལྟོས། །དམ་བཅའ་ཙམ་ཡིན་ཐེ་ཚོམ་
འགྱུར། །ཞེས་སོ། །གཉིས་པ་གྲུབ་སྟེ། རྒྱུ་མཚན་མེད་པའི་དེའི་ཡུལ་བདེན་ན་ཀུན་བདེན་པར་འགྱུར་
བའི་ཕྱིར། དེ་ཉིད་ལས། གལ་ཏེ་རྒྱུ་མཚན་མེད་པ་ཡི། །ཡིད་དཔྱོད་བདེན་ན་ཀུན་བདེན་འགྱུར། །ཞེས་
སོ༑ ༑གསུམ་པ་གྲུབ་སྟེ། དེ་ཉིད་ལས། བདེན་པ་ངེས་ཀྱང་ཚད་མིན་ན། །རྗེས་སུ་དཔག་པའང་མིན་
པར་འགྱུར། །ཞེས་སོ། །བཞི་པ་གྲུབ་སྟེ། དེ་ཉིད་ལས། ངེས་པ་མེད་ན་ཡིད་དཔྱོད་ཉམས། །གཉིས་
སུ་འགྱུར་ན་ཐེ་ཚོམ་དཀའ། །ཞེས་སོ། །ལྔ་པ་གྲུབ་སྟེ། དེ་ཉིད་ལས། བློ་རིག་བཞིར་འདུས་ཡིད་དཔྱོད་
མིན༑ ༑ཞེས་སོ་ཟེར། འོ་ན་བུམ་པ་ཞེས་པའི་སྒྲ་ལས་བུམ་པ་དོན་མཐུན་དུ་རྟོགས་པ་ཆོས་ཅན། དེ་བཞི་
གང་རུང་ཡིན་པར་ཐལ། ཚད་མིན་གྱི་བློ་ཡིན་པའི་ཕྱིར། མངོན་སུམ་དུ་དོགས་པ་མེད་ཅིང་རྗེས་དཔག་
ཀྱང་མ་ཡིན་པའི་ཕྱིར། མ་གྲུབ་ན། རྟོག་པ་དོན་མཐུན་ཐམས་ཅད་ཚད་མར་ཐལ་ལོ། །འདོད་ན། དཔྱད་
ཤེས་མ་ཡིན་པའི་ལོག་ཤེས་ཐེ་ཚོམ་གང་རུང་ཡིན་པར་ཐལ། དེ་རྟོག་པ་གང་ཞིག དོན་མ་རྟོགས་བའི་
ཕྱིར༑ འདོད་ན། རྣམ་འགྲེལ་ལས། དེ་མ་རྟོགས་ན་དེ་དོན་ཅན། །བརྡ་བྱེད་པ་ནི་དོན་མེད་
འགྱུར། །ཞེས་གསུངས་པ་མི་འཐད་པར་ཐལ་ལོ། །འདོད་པ་དེའི་ཕྱིར། དེས་ནི་རྟགས་ལ་མ་བརྟེན་པའི་
ཡིད་དཔྱོད་ཁེགས་སོ། །གཞན་ཡང་། གྲངས་ཅན་ལ་བྱས་རྟགས་ལ་བརྟེན་ནས། ཚུལ་གསུམ་རིམ་
གྱིས་ཚད་མས་ངེས་ཚུལ་མེད་པར་ཐལ། དེས་བྱས་པ་རྟགས་སུ་བཀོད་པ་ལ་བརྟེན་ནས། ཚུལ་གསུམ་
ལ་ཐོག་མར་གོ་བ་ཆགས་ཀྱང་ཐེ་ཚོམ་པ་ཡིན་པའི་སྐབས་གཅིག་དང་། དེ་རྗེས་ཚུལ་གསུམ་ཚད་མས་
ངེས་པ་སྐྱེད་པ་མ་ཡིན་པའི་ཕྱིར། དེར་ཐལ དང་པོ་མ་ཡིན་པ་གང་ཞིག ཕྱི་མ་མ་ཡིན་པའི་ཕྱིར། དང་
པོ་གྲུབ་སྟེ། དེས་སྦྱོར་བ་དེའི་ཡིད་དཔྱོད་ཀྱིས་དོན་གོ་ཡང་ཐེ་ཚོམ་མ་ཆོད་པའི་སྐབས་མེད་པའི་
ཕྱིར༑ མ་གྲུབ་ན་དངོས་སུ་འགལ། ཁྱབ་སྟེ། དོན་གོ་བ་ལ་ཚད་མས་སྒྲོ་འདོགས་ཆོད་ནས་མཐའ་
གཅིག་ཏུ་ངེས་པ་དང༌། དོན་གོ་ཡང་སྒྲོ་འདོགས་མ་ཆོད་པས་མཐའ་གཅིག་ཏུ་མ་ངེས་པ་གཉིས་ཡོད་པ་

ལེའུ་གཉིས་པའི་མཐའ་དཔྱོད། 455
ཚད་མིན་གྱི་རྣམ་བཞག
གང་ཞིག དང་པོ་རྗེས་དཔག་ཡིན། གཉིས་པ་ཡིད་དཔྱོད་ཡིན་པའི་ཕྱིར། དང་པོ་གྲུབ་སྟེ། མདོ་
ལས༑ དོན་གོ་རྣམ་གཉིས་མཐའ་གཅིག་ཏུ། །ཞེས་དང་། དེའི་རང་འགྲེལ་ལས། མཐའ་གཅིག་ཏུ་ངེས་
པ་དང་མཐའ་གཅིག་ཏུ་མ་ངེས་པའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། མདོ་ལས། ངེས་
དེ་རྗེས་དཔག ཅེས་དང་། རང་འགྲེལ་ལས། གང་དུ་མཐའ་གཅིག་ཏུ་ངེས་བ་ཅན་གྱི་གོ་བ་ནི་དཔེར་ན་
འཚོད་པ་ལས་སྣོད་དང་བརྟེན་ལ་སོགས་པའི་དོན་འཛིན་པ་ལྟ་བུ་སྟེ། ཞེས་གསུངས་པའི་ཕྱིར། གསུམ་
པ་གྲུབ་སྟེ། མདོ་ལས། གཅིག་ཤོས་རྫུན། ཞེས་དང༌རང་འགྲེལ་ལས། མཐའ་གཅིག་ཏུ་མ་ངེས་པ་
ཅན་ཉིད་ཀྱི་དོན་གྱིས་གོ་བ་ནི་ཚད་མ་མ་ཡིན་ཏེ། ཐེ་ཚོམ་གྱི་རྒྱུ་ཡིན་པའི་ཕྱིར་རོ། །ཞེས་གསུངས་པའི་
ཕྱིར༑ ཡང་ཁ་ཅིག་ན་རེ། རང་ཡུལ་ལ་ཞེན་པའི་བསླུ་བའི་ཞེན་རིག་དོན་མཐུན་དེ་ཡིད་དཔྱོད་ཀྱི་མཚན་
ཉིད་ཟེར་ན། འོ་ན། །སྒྲ་མི་རྟག་གམ་སྙམ་པའི་དོན་འགྱུར་གྱི་ཐེ་ཚོམ་ཆོས་ཅན། ཡིད་དཔྱོད་ཡིན་པར་
ཐལ༑ རང་ཡུལ་ལ་ཞེན་པའི་བསླུ་བའི་ཞེན་རིག་དོན་མཐུན་པའི་ཕྱིར། དེར་ཐལ། རང་ཡུལ་ལ་ཞེན་པ་
གང་ཞིག བསླུ་བའི་ཞེན་རིག་ཀྱང་ཡིན། དོན་མཐུན་ཡང་ཡིན་པའི་ཕྱིར། དང་པོ་གྲུབ་སྟེ། ཐེ་ཚོམ་
གྱིས་ཅུང་ཟད་དང་བཅས་ཏེ་ཞེན་པ་ཡིན་པའི་ཕྱིར། མ་གྲུབ་ན། དེ་ལ་ཞེན་ན། དེ་ལ་ཐེ་ཚོམ་ཆོད་པས་
ཁྱབ་པར་ཐལ་ལོ། ། གཉིས་པ་གྲུབ་སྟེ། གཞལ་བྱའི་དོན་དང་མ་ཕྲད་པའི་ཞེན་རིག་ཡིན་པའི་ཕྱིར་
ཏེ༑ རང་གི་གཞལ་བྱ་མ་རྟོགས་པའི་ཞེན་རིག་ཡིན་པའི་ཕྱིར། ཁྱབ་སྟེ། འཇིག་རྟེན་ན་དོན་དང་ཕྲད་པར་
བྱེད་པ་ལ་མི་བསླུ་བ་ཞེས་བརྗོད་པ་བཞིན་ནོ། ཇི་སྐད་དུ། །རིགས་ཐིགས་དར་ཊཱིཀ་ལེགས་བཤད་རིན་
ཆེན་གཏེར་ལས། དེ་བཞིན་དུ་ཤེས་པ་ཡང་བསྟེན་པའི་དོན་དང་ཕྲད་པར་བྱེད་ན་མི་བསླུ་བར་རིགས་
ལ༑ ཞེས་གསུངས་པའི་ཕྱིར། སྔར་ཡང་ལྷ་དབང་བློ་སོགས་ཀྱི་ལུང་དྲངས་ནས་བཤད་ཟིན་པའི་ཕྱིར་
རོ༑ །གསུམ་པ་གྲུབ་སྟེ། ཞེན་དོན་གྲུབ་པའི་ཞེན་རིག་ཡིན་པའི་ཕྱིར། ཆོས་ཅན་དེའི་ཕྱིར། དེས་ཐེ་ཚོམ་
འགོག་པའི་ཆེད་དུ་མཐའ་གཅིག་ཏུ་ས་ངོ་ཤེས་དགོས་སོ། །ལྔ་པ་ལ་དཔྱད་བྱ་མང་
ཡང་རེ་ཞིག་གཞག་གོ །

ལེའུ་གཉིས་པའི་མཐའ་དཔྱོད 456
ཚད་མིན་གྱི་རྣམ་བཞག
གཉིས་པ་རང་ལུགས་ལ་ཚད་མིན་གྱི་བློ་ལ་མཚན་ཉིད་དང་། དབྱེ་བ་དང་། སོ་སོའི་དོན་བཤད་
པ་གསུམ། དང་པོ་ནི། གསར་དུ་མི་བསླུ་བའི་ཤེས་པ་མ་ཡིན་པའི་རིག་པ་དེ། ཚད་མ་མ་ཡིན་པའི་བློའི་
མཚན་ཉིད། དེ་ལ་དབྱེ་ན་དུ་མ་ཡོད་ཀྱང་རིགས་བསྡུས་ནས་དབྱེ་ན། བཅད་ཤེས་དང༌། ལོག་ཤེས་
དང་༑ ཐེ་ཚོམ་དང་། ཡིད་དཔྱོད་དང༌། སྣང་ལ་མ་ངེས་ཀྱི་བློ་དང་ལྔར་ངེས་ཏེ དེ་ལས་གཞན་དུ་
གྲངས་མེད་པ་དང་གསུམ་དང་བཞིར་འདོད་པ་སོགས་མཐའ་གཞན་དུ་དོགས་པ་བཅད་པའི་
ཕྱིར༑ གསུམ་པ་སོ་སོའི་དོན་ལ། དང་པོ་འོག་ཏུ་འཆད་ལ། གཉིས་པ་ལ་མཚན་ཉིད་དབྱེ་བ་
གཉིས རང་གི་འཛིན་སྟངས་ཀྱི་དོན་ལ་ལོག་པར་ཞུགས་པའི་རིག་པ་དེ། ལོག་ཤེས་ཀྱི་མཚན་ཉིད་ཡིན་
ཏེ༑ ཤེས་པ་དེའི་འཛིན་སྟངས་ཀྱི་དོན་དང་འཇུག་ཡུལ་དང་དེའི་ཤེས་པར་བྱ་བ་གསུམ་གོ་དོན་འདྲ་བ་
གང་ཞིག ལོག་ཤེས་ཀྱི་དེ་གསུམ་སྣང་བ་ཡོད་ལ། ལོག་ཤེས་ཀྱི་དེ་གསུམ་མེད་པའི་ཕྱིར། དང་པོ་གྲུབ་
སྟེ༑ རྟོག་གེ་འབར་བ་ལས། དོན་ཞེས་བྱ་བ་ནི་ཤེས་པར་བྱ་བ་ཡིན་པའི་ཕྱིར། དོན་དེ་བཏགས་པར་བྱ་
བ་དང་གོ་བར་བྱ་བ་ཞེས་བྱ་བའི་ཐ་ཚིག་གོ །ཞེས་དང་། ཡེ་ཤེས་དམ་པའི་དོན་ཡིན་པས་དམ་པའི་དོན་
ཏོ་ཞེས་གསུངས་པའི་ཕྱིར་དང་། ལྷས་ཀྱང༌། དོན་མ་རྟོགས་པ་རྟོགས་པར་བྱེད་པ་མ་ཡིན་ན་ཞེས་དང་།
རྒྱན་ལས་ཀྱང་། མི་བསླུ་བ་ཉིད་ནི་དོན་ཉིད་ཤེས་པ་ལ་མཁོ་བ་མིན་ནམ་ཞེ་ན། དེ་ནི་བདེན་མོད་ཀྱི་ཞེས་
གསུངས་པའི་ཕྱིར། གཉིས་པ་གྲུབ་སྟེ། སྣང་བ་ལ་མཐའ་མ་བཀག་པའི་ཕྱིར་དང་། ལུང་ཡང་ཆེས་
མང་བའི་ཕྱིར་ཏེ། འཐད་ལྡན་ཆུང་བ་ལས། བསྟན་ཀྱང་མ་ཕྲད་ན་ནི་ལོག་པའི་ཤེས་པ་ཡིན་ལ་ཞེས་དང
རྒྱན་ལས། གལ་ཏེ་མི་བསླུ་བ་མེད་པར་མ་ཤེས་པ་གསལ་བར་བྱེད་པ་ཚད་མ་ཡིན་ན། ཟླ་བ་གཉིས་ལ་
སོགས་པའི་རྣམ་པ་ཡང་ཚད་མ་ཉིད་དུ་ཐལ་བར་འགྱུར་རོ། །ཞེས་གསུངས་པའི་ཕྱིར་དང་། གསལ་
བར་བྱེད་པ་སྣང་བའི་དོན་ཡིན་པའི་ཕྱིར། ལྷས་ཀྱང༌། དོན་སྨོས་བས་ནི་ཟླ་བ་གཉིས་པ་ལ་སོགས་པར་
སྣང་བ་ཡང་ཚད་མ་ཉིད་མ་ཡིན་པར་བཤད་དེ། ཞེས་གསུངས་པའི་ཕྱིར། གསུམ་པ་གྲུབ་སྟེ། འཐད་
ལྡན་ཆུང་བ་ལས་དེ་བས་ན་ལོག་པའི་ཤེས་པ་གང་ཡིན་པ་དེ་ལས་ནི་དོན་གྲུབ་བ་མ་ཡིན་ལ་ཞེས་དང་།

ལེའུ་གཉིས་པའི་མཐའ་དཔྱོད། 457
ཚད་མིན་གྱི་རྣམ་བཞག
ལྷས་ཀྱང་མི་ཤེས་པ་དེ་བཟུང་དུ་ཟིན་ཀྱང་དོན་མ་ཡིན་པའི་ཕྱིར། ཞེས་དང༌། རྒྱན་ལས་ཀྱང་། ཟླ་བ་
གཉིས་ལ་སོགས་པའི་རྣམ་པ་ཡང་ཚད་མ་ཉིད་དུ་ཐལ་བར་འགྱུར་རོ་ཞེ་ན། མ་ཡིན་ཏེ། དོན་སྨོས་པའི་
ཕྱིར་རོ། །དེ་ནི་དོན་མ་ཡིན་ནོ་ཞེས་གསུངས་པའི་ཕྱིར། གཉིས་པ་ནི། དེ་ལ་དབྱེ་ན་རྟོག་པར་གྱུར་པའི་
ལོག་ཤེས་དང་། རྟོག་མེད་དུ་གྱུར་པའི་ལོག་ཤེས་གཉིས་ཡོད། རང་གི་འཛིན་སྟངས་ཡུལ་ལ་ལོག་པར་
ཞེན་པའི་ཞེན་རིག་དེ། རྟོག་པར་གྱུར་པའི་ལོག་ཤེས་ཀྱི་མཚན་ཉིད། མཚན་གཞི་སྒྲ་རྟག་འཛིན་དང༌།
གང་ཟག་གི་བདག་འཛིན་ལྟ་བུ། རང་གི་འཛིན་སྟངས་ཀྱི་དོན་ལ་ལོག་པར་ཞུགས་པའི་གསལ་སྣང་ཅན་
གྱི་ཤེས་པ་དེ་རྟོག་མེད་དུ་གྱུར་པའི་ལོག་ཤེས་ཀྱི་མཚན་ཉིད། མཚན་གཞི་གངས་རི་སྔོན་པོར་སྣང་བའི་
དབང་ཤེས་དང༌། རྨི་ལམ་གྱི་ཁང་ཁྱིམ་གསལ་བར་སྣང་བའི་ཡིད་ཀྱི་ཤེས་པ་ལྟ་བུ་ཡིན
གསུམ་པ་ནི། རང་ཡུལ་ལ་རང་སྟོབས་ཀྱིས་བློ་རྩེ་གཉིས་བྱེད་པའི་ཆ་ནས་བཞག་པའི་རྩ་ཉོན་
དེ་ཐེ་ཚོམ་གྱི་མཚན་ཉིད། བསྡུས་ན་རང་ཡུལ་ལ་རང་སྟོབས་ཀྱི་རྩེ་གཉིས་པའི་རྩ་ཉོན་ཐེ་ཚོམ་གྱི་མཚན་
ཉིད། དབྱེ་ན་དོན་འགྱུར་གྱི་ཐེ་ཚོམ། དོན་མི་འགྱུར་གྱི་ཐེ་ཚོམ། ཆ་མཉམ་པའི་ཐེ་ཚོམ་གསུམ་
ཡོད། དང་བོ་ནི། སྒྲ་མི་རྟག་སྙམ་པའི་ཐེ་ཚོམ་ལྟ་བུ་དང་། གཉིས་པ་ནི། སྒྲ་རྟག་སྙམ་པའི་ཐེ་ཚོམ་ལྟ་
བུ་དང་། གསུམ་པ་ནི། སྒྲ་རྟག་གམ་མི་རྟག་སྙམ་པའི་ཐེ་ཚོམ་ལྟ་བུ་ཡིན། ཐེ་ཚོམ་པའི་བློ་ལ་ཐེ་ཚོམ་མ་
ཡིན་པ་ཡང་ཡོད་དེ། ཐེ་ཚོམ་པའི་མི་བཞིན་ནོ། །བཞི་བ་ཡིད་དཔྱོད་ལ་མཚན་ཉིད། དབྱེ་བ་
གཉིས། དང་པོ་ནི། མྱོང་བ་དང་རྟགས་ལ་བརྟེན་པའི་ངེས་པ་གཉིས་གང་རུང་མ་ཡིན་པའི་བདེན་པའི་
དོན་ལ་གསར་དུ་མཐའ་གཅིག་ཏུ་ངེས་པའི་རིག་པ་དེ། ཡིད་དཔྱོད་ཀྱི་མཚན་ཉིད་ཡིན་ཏེ། མྱོང་བ་དང་
རྟགས་ལ་བརྟེན་པའི་ངེས་པ་གཉིས་གང་རུང་མ་ཡིན་པ་ཞེས་པས་ཡིད་དཔྱོད་དང༌། མངོན་སུམ་དང་
རྗེས་དབག་གི་གཞི་མཐུན་གཅོད། བདེན་པའི་དོན་སྨོས་པས་ལོག་ཤེས་གཅོད། གསར་དུ་སྨོས་པས་
བཅད་ཤེས་གཅོད། མཐའ་གཅིག་ཏུ་ངེས་པ་སྨོས་པས་ཐེ་ཚོམ་གཅོད་པའི་ཕྱིར། དེ་དག་དང་གཞི་མཐུན་
ཡོད་ན་གྲངས་ལྔར་འདོད་པ་མི་འཐད་ལ། སྒྲ་བྱུང་ཚད་མ་འགོག་པའི་མདོ་དང་ཚད་ཆེན་རྣམས་དང་

ལེའུ་གཉིས་པའི་མཐའ་དཔྱོད། 458
ཚད་མིན་གྱི་རྣམ་བཞག
འགལ་བས་གནོད་པའི་ཕྱིར་དང་། འདི་རྒྱལ་རྔ་བདུན་པའི་བཞེད་པ་ཡིན་པའི་ཕྱིར། དབྱེ་ན་རྒྱུ་མཚན་
ཅན་གྱི་ཡིད་དཔྱོད་དང༌། རྒྱུ་མཚན་མེད་པའི་ཡིད་དཔྱོད་གཉིས། དང་པོ་ལ་རྒྱུ་མཚན་ཡང་དག་ཅན་གྱི་
ཡིད་དཔྱོད་དང་། རྒྱུ་མཚན་ལྟར་སྣང་ཅན་གྱི་ཡིད་དཔྱོད་གཉིས། དང་པོ་ནི། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཕྱི་རྒོལ་གྱི་རྒྱུད་ཀྱི་སྒྲ་མི་རྟག་པ་གོ་བའི་ཡིད་དཔྱོད་ལྟ་བུ་དང་། གཉིས་པ་ནི། དེ་འདྲ་
མ་ཡིན་པའི་རྒྱུ་མཚན་ལྟར་སྣང་ལས་སྐྱེས་པའི་སྒྲ་མི་རྟག་པར་གོ་བའི་ཡིད་དཔྱོད་ལྟ་བུ། གཉིས་པ་
ནི༑ རྒྱུ་མཚན་མེད་པར་ཕ་མེས་ཀྱི་ཁྲོན་པ་རྙིང་བ་ན་ཆུ་ཡོད་པར་ཤེས་པའི་ཡིད་དཔྱོད་ལྟ་བུ་ཡིན་
ནོ༑ །འདི་སྔ་མ་དག་དང་བསྟུན་པས་ཡིན། སྤྱིར་ཡིད་དཔྱོད་ལ་ལོག་ཤེས་ར་ཁ་ཅིག་འདོད་
དེ༑ རྒྱུ་མཚན་ཡང་སྣང་ངོ་།
ལྔ་པ་སྣང་ལ་མ་ངེས་ལ། མཚན་ཉིད་དབྱེ་བ་གཉིས། དང་པོ་ནི། རང་མཚན་གསལ་སྣང་ཅན་
ཡང་ཡིན། རང་ཡུལ་མ་ངེས་པ་ཡང་ཡིན་པའི་གཞི་མཐུན་པར་གྱུར་པའི་རིག་པ་དེ། སྣང་ལ་མ་ངེས་
པའི་བློའི་མཚན་ཉིད། དབྱེ་ན་རང་ཡིན་པར་གྱུར་པའི་དབང་མངོན་དང་། ཡིད་མངོན་དང་། རང་རིག་
མངོན་སུམ་གསུམ་ཡོད། རྣལ་འབྱོར་མངོན་སུམ་མེད་དེ། དེ་ལ་གང་སྣང་ངེས་པས་ཁྱབ་པར་གྲགས་
པའི་ཕྱིར། དང་པོ་དེ་ཡིན་པའི་དབང་མངོན་ལྔ་ཡོད་དེ། ཡིད་གཞན་དུ་ཕྱོགས་དུས་ཀྱི་གཟུགས་འཛིན་
དབང་མངོན་དང༌། དེ་དུས་ཀྱི་སྒྲ་འཛིན་དབང་མངོན་དང༌། དེ་དུས་ཀྱི་དྲི་འཛིན་དབང་མངོན་སོགས་ཀྱང་
རུང་སྟེ། ལེའུ་གསུམ་པའི་རྣམ་འགྲེལ་ལས། ཡིད་གཅིག་ཡིན་ཕྱིར་གཞན་ལ་ནི། །ཆགས་པ་གཞན་ལ་
མི་འགྲོའི་ཕྱིར། །ཤེས་གཞན་མི་སྐྱེ་ཞེ་ན་མིན། །ལ་ལར་ཅིག་ཅར་འབྱུང་ཕྱིར་རོ། །འཇུག་པ་མཚུངས་
ལ་མཚུངས་པའི་ཕྱིར། །ཐམས་ཅད་ཚེ་གཞན་རྟོགས་མི་འགྱུར། །ཞེས་གསུངས་པའི་ཕྱིར། ཁྱབ་
སྟེ༑ ཞེ་ན་ཡན་ཆད་ཀྱིས་ཡིད་གཞན་ལ་ཆགས་ཚེ་དབང་ཤེས་གཞན་མི་སྐྱེ་ཞེས་པའི་ལན་དུ། མིན་མན་
ཆད་ཀྱིས་སྐབས་ལ་ལར་དབང་ཤེས་ལྔ་ཅིག་ཅར་འབྱུང་བ་དང༌། ཐམས་ཅད་སོགས་ཀྱིས་དེའི་ཚེ་གཅིག་
གི་ཡུལ་རྟོགས་ཀྱང་ཐམས་ཅད་མི་རྟོགས་པར་བཤད་པའི་ཕྱིར། ཕྱི་མ་གཉིས་ནི་སོ་སྐྱེའི་རྒྱུད་ཀྱི་སེམས་

459ལེའུ་གཉིས་པའི་མཐའ་དཔྱོད། ཚད་མིན་གྱི་རྣམ་བཞག
ཤེས་ཀྱི་མངོན་ཤེས་སྐད་ཅིག་མ་དང་རང་རིག་སྐད་ཅིག་མ་ལྟ་བུ་ཡིན་ནོ། །གསུམ་པ་ཁྱབ་ཆོས་སྤངས་
པར་ནི། རྩ་བར། གཟུང་བ་འཛིན་ཕྱིར་ཀུན་རྫོབ་ནི། །མི་འདོད་ཅེས་གསུངས།
མཐའ་དཔྱད་པ་ལ་དགག་གཞག་གཉིས། དང་པོ་ལ་ཁ་ཅིག་ན་རེ། ཚད་མ་དང་བཅད་ཤེས་
གང་རུང་གང༌། རང་ཡིན་པ་དང༌། རང་གི་ནང་ཚན་དུ་གྱུར་པའི་ཚད་མ་མི་སྲིད་པ་བཅད་ཤེས་ཀྱི་མཚན་
ཉིད་ཟེར་ན། ཁ་ཅིག་ན་རེ། སྒྲ་རྟོགས་པའི་བཅད་ཤེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར༑ དེར་ཐལ། དེ་ཡོད་པའི་ཕྱིར་ཏེ། སྒྲ་འཛིན་དབང་མངོན་སྐད་ཅིག་གཉིས་པ་ཡོད་པའི་ཕྱིར། རྩ་
བར་འདོད་ན། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། ཚད་མ་མ་ཡིན་པར་ཐལ། སྒྲ་རྟོགས་པའི་
བཅད་ཤེས་ཡིན་པའི་ཕྱིར། དེར་ཐལ། སྒྲ་ལ་བཅད་ཤེས་ཡིན་པའི་ཕྱིར་ན་མ་ཁྱབ་སྟེ། དེས་དངོས་
རྟོགས་ལ་སྒྲ་མི་འཇོག་པའི་ཕྱིར། དེར་ཐལ། སྒྲ་དེའི་དམིགས་ཡུལ་ཡིན་པའི་ཕྱིར། ཁྱབ་སྟེ། དེ་
དམིགས་ཡུལ་ཡིན་པས་རྟོགས་གཞི་ཡིན་ཡང་རྟོགས་བྱ་དངོས་མ་ཡིན་པའི་ཕྱིར། མ་གྲུབ་ན། གཅིག་དུ་
བྲལ་གྱི་རྟགས་ཀྱིས་སྒྲ་གང་ཟག་གི་བདག་མེད་དུ་རྟོགས་པའི་རྗེས་དཔག་གིས་ཀྱང་སྒྲ་རྟོགས་པར་
ཐལ༑ མ་གྲུབ་པ་དེའི་ཕྱིར། འདོད་ན། སྒྲ་གང་ཟག་གི་བདག་མེད་པ་ཆོས་ཅན། མེད་དགག་མ་ཡིན་
པར་ཐལ། ཁྱོད་དངོས་སུ་རྟོགས་པའི་རྗེས་དཔག་གིས་དངོས་ཤུགས་གང་རུང་ལ་ཆོས་གཞན་ན་སྒྲུབ་པ་
འཕེན་པའི་ཕྱིར་སོགས་སྐལ་བཟང་མིག་འབྱེད་ལྟར་སླ། བྱས་པ་ལ་ཁོ་ན་རེ། སྒྲ་མི་རྟག་རྟོགས་ཀྱི་རྗེས་
དཔག་ཆོས་ཅན། བཅད་ཤེས་ཡིན་པར་ཐལ། སྒྲ་རྟོགས་པའི་མི་བསླུ་བའི་བློ་གང་ཞིག དེ་རྟོགས་པའི་
ཚད་མ་མ་ཡིན་པའི་ཕྱིར་ཟེར་ན། རྟགས་དང་པོ་མ་གྲུབ་པར་ཐལ། སྒྲ་དམིགས་ཡུལ་བྱས་ནས་དེའི་ཁྱང་
ཆོས་གཞན་འཇལ་བའི་རྟོག་པ་ཡིན་པའི་ཕྱིར། ཁྱབ་སྟེ། སྒྲ་མི་རྟག་པ་ལ་སེལ་འཇུག་དུ་སོང་ཚུལ་ཡོང་
པའི་ཕྱིར། གཞན་དུ་ན་སྒྲུབ་འཇུག་གི་རྟོག་པར་ཐལ་ལོ། །གཞན་ཡང་སྒྲ་མི་རྟག་རྟོགས་ཀྱི་རྗེས་ངཔག་
ཆོས་ཅན། བཅད་ཤེས་ཡིན་པར་ཐལ། སྒྲ་རྟོགས་པའི་བཅད་ཤེས་ཡིན་པའི་ཕྱིར། འདོད་མི་ནུས་
ཏེ༑ གསར་དུ་མི་བསླུ་བའི་རིག་པ་ཡིན་པའི་ཕྱིར། ཁྱབ་པ་ཀུན་ལ་མཐུན་གྲུབ་ཡིན། སྒྲ་ལ་བཅད་ཤེས་

460ལེའུ་གཉིས་པའི་མཐའ་དཔྱོད། ཚད་མིན་གྱི་རྣམ་བཞག
སུ་སོང་ཡང་སྒྲ་མ་རྟོགས་པའི་ཞིབ་ཆ་མ་ཤེས་པས་ནོངས་ཏེ། དེ་རྟོགས་ཟིན་ན་དེ་རྟོགས་པའི་བློ་ཡིན་མི་
དགོས་པའི་ཕྱིར། མ་གྲུབ་ན། སངས་འཕགས་ཚོགས་ལམ་པར་འགྱུར་རོ། །དེ་ལ་ཁོ་ན་རེ། རྫས་སྤྱི་
ཆོད༑ བློ་དེའི་དམིགས་པ་ཡིན་ན་འཛིན་སྟངས་ཀྱི་རྣམ་པ་མ་ཡིན་པས་ཁྱབ་པར་ཐལ། སྒྲ་མི་རྟག་པར་
རྟོགས་པའི་རྗེས་དཔག་གི་དམིགས་པ་དང་འཛིན་སྟངས་མི་གཅིག་པའི་ཕྱིར་ན་རྣམ་པ་གཅིག་ཏུ་མ་
ཁྱབ༑ རྩ་བར་འདོད་མི་ནུས་ཏེ། དམིགས་རྣམ་གཉིས་ཀ་གཅིག་ལ་བྱས་པ་ཡོད་པའི་ཕྱིར། དེར་
ཐལ༑ བྱས་པ་བྱས་པ་ཡིན་པར་རྟོགས་པའི་ཚད་མ་ལྟ་བུ་ཡིན་པའི་ཕྱིར། དེ་ལ་ཁོ་ན་རེ། བྱས་པའི་བྱས་
པ་རྟོགས་པའི་རྗེས་དཔག་གི་དམིགས་རྣམ་གཅིག་ལ་བྱས་པར་ཐལ། བྱས་པ་བྱས་པར་རྟོགས་པའི་རྗེས་
དཔག་གི་དམིགས་རྣམ་གཅིག་ལ་བྱེད་པའི་ཕྱིར། དེར་ཐལ། བྱས་པ་བྱས་པ་ཡིན་པར་རྟོགས་པའི་རྗེས་
དཔག་གི་དམིགས་རྣམ་གཅིག་ལ་བྱེད་པའི་ཕྱིར་ན་མ་ཁྱབ། རྟགས་གྲུབ་སྟེ། བྱས་པ་དེ་དམིགས་རྣམ་
གཉིས་ཀར་བྱས་པའི་ཕྱིར་ཏེ། ཁོ་ཁོ་རང་ཡིན་པར་རྟོགས་པའི་ཕྱིར། འདི་དབུ་ཚད་ལ་རིགས་པ་ཕྲ་
དགོས། ཡང་ཁ་ཅིག་ན་རེ། ཚད་མས་རྟོགས་ཟིན་རྟོགས་པའི་རིག་པ་བཅད་ཤེས་ཀྱི་མཚན་ཉིད་ཟེར་
ན༑ གཟུགས་འཛིན་དབང་མངོན་ཆོས་ཅན། བཅད་ཤེས་ཡིན་པར་ཐལ། གཟུགས་ཚད་མས་རྟོགས་ཟིན་
པ་རྟོགས་པའི་རིག་པ་ཡིན་པའི་ཕྱིར། དེར་ཐལ། ཚད་མས་རྟོགས་མ་ཟིན་པའི་ཁྱོད་ཀྱི་རྟོགས་བྱ་མེད་
པའི་ཕྱིར། དེར་ཐལ། གཞི་གྲུབ་ན་ཚད་མས་རྟོགས་ཟིན་པས་ཁྱབ་པའི་ཕྱིར། རྩ་བར་འདོད་མི་ནུས་
ཏེ༑ གཟུགས་ལ་ཚད་མ་ཡིན་པའི་ཕྱིར། དེར་ཐལ། གཟུགས་རྟོགས་པའི་མངོན་སུམ་གྱི་ཚད་མ་ཡིན་
པའི་ཕྱིར། ཡང་ཁ་ཅིག་ན་རེ། ཡུལ་དེ་ཚད་མ་སྔ་མས་རྟོགས་ཟིན་རྟོགས་པའི་རིག་པ་བཅད་ཤེས་ཀྱི་
མཚན་ཉིད་ཟེར་ན། ཉི་མ་སྔ་མར་ཨུཏྤལ་སྔོན་པོ་མཐོང་ཡང་ཉི་མ་གཉིས་པར་ཨུཏྤལ་སྔོན་པོ་གསར་
རྟོགས་ཀྱི་དབང་མངོན་བཅད་ཤེས་ཡིན་པར་ཐལ། ཨུཏྤལ་དེ་ཚད་མ་སྔ་མས་རྟོགས་པའི་རིག་པ་ཡིན་
པའི་ཕྱིར། དེ་དེར་ཐལ། རྒྱུད་ཐ་དད་པས་ཉི་མ་སྔ་མར་རྟོགས་ཟིན་པ་གསར་རྟོགས་ཀྱི་དབང་མངོན་ཡོང་
པའི་ཕྱིར་ཏེ། བདག་མེད་ཡིན་པའི་ཕྱིར། རྩ་བར་འདོད་མི་ནུས་ཏེ། གསར་རྟོགས་ཀྱི་ངོ་བོ་ཡིན་པའི་

ལེའུ་གཉིམ་པའི་མཐའ་དཔྱོད 461 ཚད་མིན་གྱི་རྣམ་བཞག
ཕྱིར༑ དེ་བཞིན་དུ་རྒྱུད་གཅིག་པ་ཡང་འཕེན རྣམ་མཁྱེན་ལ་ཚད་མས་མ་ཁྱབ་པར་ཐལ། རྣམ་མཁྱེན་ཕྱི་
མའི་རྟོགས་བྱ་ཡིན་ན་རྣམ་མཁྱེན་སྔ་མས་རྟོགས་པས་ཁྱབ་པའི་ཕྱིར། འདོད་མི་ནུས་ཏེ། དེ་ལ་ཚད་མས་
ཁྱབ་པར་བསྒྲུབས་ཟིན་པའི་ཕྱིར། ཡང་རྒྱ་དམར། ཁ་ཅིག་ན་རེ། རྗེས་དཔག་ལ་ཡང་བཅད་ཤེས་ཡོང་
པར་ཐལ། རྗེས་དཔག་གི་རྒྱུན་ཕྱི་མར་གྱུར་པའི་ངེས་ཤེས་དང་དྲན་ཤེས་ཀྱང་རྗེས་དཔག་ཡིན་པའི་
ཕྱིར། དེར་ཐལ། དེ་རྟག་འཛིན་ལ་དངོས་སུ་བརྟེན་པ་མིན་ཀྱང་བརྒྱུད་ནས་བརྟེན་པའི་ཕྱིར་ན་མ་
ཁྱབ༑ རྗེས་དཔག་ལ་རྣལ་འབྱོར་མངོན་སུམ་ཡང་ཡོད་པར་ཐལ། རྟགས་ལས་བདེན་མེད་རྟོགས་པའི་
རྗེས་དཔག་དང་། སྒོམ་བྱུང་གི་རིམ་པས་འབྲེལ་བའི་ཕྱིར་ཏེ། སྡེ་བདུན་རྒྱན་ལས། དེ་ལྟ་མ་ཡིན་པར་
ཚུལ་གསུམ་དྲན་པ་ལས་རྒྱུད་ནས་སྐྱེས་པའི་བློ་ཡིན་པ་ཙམ་གྱིས་རྗེས་དཔག་ཏུ་འགྱུར་ན། ཕུང་པོ་བདེན་
མེད་རྟོགས་པའི་འཕགས་པའི་མཉམ་བཞག་ཡེ་ཤེས་ཀྱང་རྗེས་དཔག་ཏུ་ཐལ་བར་འགྱུར་རོ། །ཞེས་
གསུངས་པའི་ཕྱིར། རྩ་བར་འདོད་མི་ནུས་ཏེ། སྒྲ་མི་རྟག་པར་རྟོགས་པའི་རྗེས་དཔག་ལ་བཅང་ཤེས་
མེད་པའི་ཕྱིར། དེར་ཐལ། སྒྲ་མི་རྟག་པར་རྟོགས་པའི་རྗེས་དཔག་ཚད་མའི་རྗེས་སུ་སྒྲ་མི་རྟག་པར་
རྟོགས་པའི་བློ་སྐྱེས་པ་རྗེས་དཔག་མ་ཡིན་པའི་ཕྱིར། དེར་ཐལ། དེ་ཚུལ་གསུམ་ཚད་མས་ངེས་པ་དྲན་
པ་ལས་དངོས་སུ་སྐྱེས་པ་མ་ཡིན་པའི་ཕྱིར། ཁྱབ་སྟེ། རྗེས་དཔག་གི་སྐྱེ་དུས་ལ་དེ་ལྟར་དགོས་པའི་
ཕྱིར། མདོ་ལས། རང་དོན་ནི། ཚུལ་གསུམ་རྟགས་ལས་དོན་མཐོང་ཡིན། །ཞེས་དང་། རིགས་ཐིགས་
ལས་ཀྱང༌། དེ་ལ་རང་གི་དོན་ནི་རྗེས་སུ་དཔག་པར་བྱ་བ་ཚུལ་གསུམ་པའི་རྟགས་ལས་ཤེས་པ་གང་
ཡིན་པའོ། །ཞེས་གསུངས་པའི་ཕྱིར། ཁྱབ་སྟེ། དེ་ཤེས་ཚུལ་ཡང་ཚུལ་གསུམ་དྲན་པའི་རྟགས་འཛིན་
ཤེས་པ་ལས་དངོས་སུ་སྐྱེས་པ་དགོས་པའི་ཕྱིར་ཏེ། སྡེ་བདུན་རྒྱན་ལས། བྱས་པའི་རྟགས་ལས་སྒྲ་མི་
རྟག་རྟོགས་ཀྱི་རྗེས་དཔག་ཚད་མའི་རྗེས་སུ་སྒྲ་མི་རྟག་རྟོགས་ཀྱི་བློ་རྗེས་དཔག་མ་ཡིན་ཏེ རྟགས་ཀྱི་
ཚུལ་གསུམ་ཚད་མས་ངེས་པ་དྲན་པ་ལས་དངོས་སུ་སྐྱེས་པ་མ་ཡིན་གྱི་རྗེས་དཔག་ཚད་མའི་སྟོབས་ཀྱིས་
དྲངས་པའི་ངེས་ཤེས་ཙམ་ཡིན་པའི་ཕྱིར། ཞེས་གསུངས་པའི་བྱིར། གཞན་ཡང་། རྗེས་དཔག་ལ་བཅད་

462ལེའུ་གཉིས་པའི་མཐའ་དཔྱོད ཚད་མིན་གྱི་རྣམ་བཞག
ཤེས་མི་རུང་བར་ཐལ། རྗེས་དཔག་ལ་ཚུལ་གསུམ་ཚད་མས་ངེས་པ་དྲན་པའི་རྟགས་འཛིན་ལས་དངོས་
སུ་སྐྱེས་པ་མི་དགོས་པར་འདོད་པ་རིགས་པའི་དབང་ཕྱུག་གཉིས་ཀས་རྗེས་དཔག་གཉིས་བཤད་པའི་
དགོས་པ་ཅུང་ཟད་ཀྱང་མ་རྟོགས་པའི་རྣམ་འགྱུར་ཡིན་པའི་ཕྱིར། ཚུལ་གསུམ་པའི་རྟགས་བཀོད་པའི་
དྲན་པ་ལས་རང་དོན་རྗེས་དཔག་དངོས་སུ་སྐྱེ། སྒྲུབ་ངག་བཀོད་པ་ལས་ཚུལ་གསུམ་ལ་དྲན་པ་དངོས་སུ་
སྐྱེས་པའི་ཕྱིར་ཏེ། རྣམ་ངེས་ལས། མ་ཡིན་ཏེ་འཇུག་པ་ཐ་དད་པའི་ཕྱིར་རོ། །ཞེས་དང༌། དེའི་འཐད་
ལྡན་ལས། བརྒྱུད་པའི་ཁྱད་པར་མེད་པ་ཡིན་ཡང་དངོས་ཀྱི་འདི་དག་གི་བྱ་བ་ནི་ཐ་དད་པ་ཡོད་པ་ཡིན་
ནོ༑ ༑ཞེས་གསུངས་པའི་ཕྱིར། ཁྱབ་སྟེ། དེ་སྐད་དུ། རིགས་ཐིགས་དར་ཊི ཀ་ལས། རང་དོན་ལེའུ་ནི་
ཚུལ་གསུམ་པའི་རྟགས་ཡིན་པས་དེ་བློ་ཡུལ་དུ་སོང་བའི་དངོས་ཀྱི་འབྲས་བུ་ནི་བསྒྲུབ་བྱ་རྟོགས་པ་ཡིན་
ནོ༑ ༑ གཞན་དོན་རྗེས་དཔག་བློ་ཡུལ་དུ་སོང་བའི་དངོས་ཀྱི་འབྲས་བུ་ནི་ཚུལ་གསུམ་ལ་དྲན་པ་བསྐྱེད་པ་
ཡིན་པས། ཞེས་གསུངས་པའི་ཕྱིར། འདི་ལ་སྔོན་གྱི་ཆེར་སྦྱངས་པའི་བློ་ཆེན་མང་པོ་ཡང་འཁྲུལ་སྣང་
བས་ལུང་རིགས་གཉིས་ཀྱིས་མ་འཁྲུལ་བར་བཤད་ཡོད་པས་ལེགས་བཤད་ལ་ལེགས་བཤད་དུ་ཤེས་པར་
གྱིས་ཤིག ཡང་དཀའ་གནས་གཅིག་ལ། པཎ་ཆེན་ཆོས་མཆོག་གིས་དབང་མངོན་ལྔའི་སྐད་ཅིག་གཉིས་
པ་བཅད་ཤེས་སུ་གསུངས་པ་ལ་རིགས་གཏེར་གྱི་རྗེས་འབྲང་དག་ན་རེ། མངོན་སུམ་ལ་བཅད་ཤེས་མི་
འཐད་པར་ཐལ། བཅད་ཤེས་ཡིན་ན་ཚད་མ་སྔ་མའི་གཞལ་བྱ་དེ་དྲན་པའི་དྲན་ཤེས་ཡིན་དགོས་པའི་
ཕྱིར༑ དེར་ཐལ། དེ་བཞིན་དུ་མདོ་དང་རྣམ་འགྲེལ་ལྷ་ཤཱ ཀ་རྒྱན་རྣམས་ཀྱི་དགོངས་པ་ཡིན་པའི་
ཕྱིར༑ དེར་ཐལ། མདོ་ལས། དྲན་དང་མངོན་འདོད་ཅེས་བྱའོ། །ཞེས་དང༌། རྣམ་འགྲེལ་ལས། གཟུང་
བ་འཛིན་ཕྱིར་ཀུན་རྫོབ་ནི། ། མི་འདོད་ཅེས་དང༌ལྷས། རྣམ་པར་མི་རྟོག་པའི་ཤེས་པ་ཕྱི་མ་ཇི་ལྟ་བ་
བཞིན་དུ་ཡོངས་སུ་བཟུང་བའི་དོན་གྱི་ཡུལ་ཅན་དྲན་བཞིན་དུ་སྐྱེ་བ་དེ་ལྟར་ན་ཞེས་དང༌།
ཤཱཀྱས། གཟུང་བ་འཛིན་པ་ཞེས་བྱ་བ་ལ་ཚད་མ་ཉིད་མ་ཡིན་པའི་རྒྱུའི་འོ། །ཇི་ལྟར་མིག་གི་རྣམ་པར་
ཤེས་པ་གནས་པའི་ཁྱད་པར་གྱིས་ཁྱད་པར་དུ་བྱས་པའི་དམིགས་པ་ནི་ཇི་ལྟར་གཟུང་བའི་རྣམ་

463ལེའུ་གཉིས་པའི་མཐའ་དཔྱོད། ཚད་མིན་གྱི་རྣམ་བཞབ
པ་གཉིས་ལ་བུམ་པ་ཞེས་བརྗོད་པའི་དྲན་པའི་རྣམ་པར་རྟོག་པའི་ཤེས་པ་སྐྱེ་བར་འགྱུར་རོ་ཞེས་དང༌།
རྒྱན་ལས་ཀྱང་། གཟུང་བ་ཉིད་དུ་འཛིན་པ་ན་ཡང་དེ་དྲན་པ་ཉིད་ཡིན་པས་གཟུང་བ་འཛིན་པའི་ཕྱིར་དྲན་
པ་གཞན་བཞིན་དུ་ཚད་མ་ཡིན་ནོ། །ཞེས་གསུངས་པའི་ཕྱིར་ན་མ་ཁྱབ་སྟེ། བཅད་ཤེས་ལ་དྲན་པ་འདྲེན་
པའི་མངོན་སུམ་བཅད་ཤེས་དང་དྲན་པ་བཅད་ཤེས་དང་ངེས་ཤེས་ཀྱི་བཅད་ཤེས་གསུམ་ཡོད་པས་དྲན་པ་
བཅད་ཤེས་སྐབས་གཙོ་བོར་བཤད་པ་ཙམ་ཡིན་པའི་ཕྱིར། དེ་ལ་ཁོ་ན་རེ། རྟོག་བྲལ་བཅད་ཤེས་མི་
འཐད་པར་ཐལ། བཅད་ཤེས་ངོ་བོ་དྲན་པར་མཁས་གྲུབ་ཐམས་ཅད་མཁྱེན་པ་བཞེད་པའི་ཕྱིར། སྡེ་བདུན་
རྒྱན་ལས། ལྷ་ཤཱ ཀ་རྒྱན་གསུམ་སོགས་ཀྱིས་མཐུན་པར་བཅད་ཤེས་ཀྱི་ངོ་བོ་དྲན་པ་ཡིན་པར་བཤད་
ལ༑ ཞེས་གསུངས་པའི་ཕྱིར་ན་མ་ཁྱབ་སྟེ། གཟུང་བ་འཛིན་ཕྱིར་གྱི་དོན་བཤད་ཚུལ་ཙམ་ཡིན་པའི་
ཕྱིར༑ དེར་ཐལ། འདིས་བཅད་ཤེས་གསུམ་གྱི་དྲན་པ་བཅད་ཤེས་འཆད་བྱེད་ཡིན་པ་ལྷ་ཤཱཀ་རྒྱན་རྗེའི་
སྲས་ཀྱི་ཐུ་བོ་གཉིས་རྣམས་མཐུན་པའི་ཕྱིར་ཏེ། ཐར་ལམ་གསལ་བྱེད་ལས། ཀུན་རྫོབ་དྲན་པ་བཅད་
ཤེས་ནི་ཆོས་ཅན། ཚད་མ་ཉིད་དུ་མི་འདོད་དེ། རང་འདྲེན་བྱེད་ཀྱི་ཚད་མ་སྔ་མས་བཟུང་ཞིང་རྟོགས་ཟིན་
བྱེད་པ་མ་ཉམས་པའི་དོན་དེ་ཉིད་སླར་ཡང་དྲན་པས་འཛིན་པའི་ཤེས་པ་ཡིན་པའི་ཕྱིར། ཞེས་ངང་
རིགས་པའི་རྒྱ་མཚོ་ལས། བློ་ཀུན་རྫོབ་པ་དྲན་པ་བཅད་ཤེས་ནི་ཆོས་ཅན། ནས། ཁྱོད་རང་དབང་དུ་རང་
གི་གཞལ་བྱ་ཡོངས་སུ་དཔྱོད་པ་མིན་གྱི་རང་འདྲེན་བྱེད་ཀྱི་ཚད་མ་སྔ་མས་བཟུང་ཞིང་རྟོགས་ཟིན་བྱེད་པ་
མ་ཉམས་པའི་དོན་དེ་ཉིད་སླར་ཡང་དྲན་པའི་སྒོ་ནས་འཛིན་པའི་ཤེས་པ་ཡིན་པའི་ཕྱིར། ཞེས་གསུངས་
པའི་ཕྱིར། ཁྱབ་སྟེ། ཚིག་ཀྱང་མཐུན་ལ་ཕྱི་མས་དྲན་པ་བཅད་ཤེས་སུ་གསལ་བར་བཤད་པའི་ཕྱིར ། རྩ་
བར་འདོད་མི་ནུས་ཏེ། མངོན་སུམ་བཅད་ཤེས་ཡོད་པའི་ཕྱིར། དེར་ཐལ། དེ་མདོ་རྩ་འགྲེལ་ངང་པཎ་
ཆེན་རྒྱལ་དབང་བློ་དང་པཎ་ཆེན་ཆོས་མཆོག་རྣམས་བཞེད་པའི་ཕྱིར་ཏེ། ཚད་མ་མདོ་ལས། ཡང་ཡང་
ཤེས་པའང་མ་ཡིན་ཏེ། །ཞེས་དང་། རང་འགྲེལ་ལས། གང་ལན་གཅིག་མ་ཡིན་པར་དོན་དེ་ཉིད་སོ་
སོར་ངོ་ཤེས་པ་ཡོད་མོད། དེ་ལྟ་ན་ཡང་ཚད་མ་གཞན་ནི་མ་ཡིན་ནོ། །ཞེས་དང༌། དེའི་འགྲེལ་བཤང་

ལེའུ་གཉིས་པའི་མཐའ་དཔྱོད 464
ཚད་མིན་གྱི་རྣམ་བཞག
ལས༑ གང་གི་ཚེ་སྐད་ཅིག་མ་ཐ་མ་མ་མཐོང་བས་འདི་ཞིག་གོ །ཞེས་ངེས་པར་གྱུར་པ་དེའི་ཚེ་མངོན་
སུམ་གྱིས་མི་རྟག་པ་ཉིད་ཀྱི་རང་བཞིན་རྟོགས་པའི་ཕྱིར་བཟུང་ཟིན་པ་ཁོ་ན་ངེས་པར་བྱེད་དོ། །ཞེས་པས་
འདི་ཚད་མ་ཉིད་དུ་མི་འགྱུར་རོ། །དེའི་ཚེ་ལན་གཅིག་མ་ཡིན་པར་ཞེས་པ་འདིས་ཐུན་མོང་གི་ལན་འཆད་
པར་འགྱུར་ཏེ། ཐུག་པ་མེད་འགྱུར་ཞེས་པ་འདིས་ཤེས་པར་བྱའོ། །ཞེས་གསུངས་པའི་ཕྱིར། ཁྱབ་
སྟེ༑ ཡང་ཡང་ཤེས་པ་ལ་རྟོག་མེད་དང་རྟོག་པ་དུ་མ་ཡོད་པར་ལན་དུ་མར་འགྲེལ་བཤད་འདིས་བཤད་
པའི་ཕྱིར་དང་། ཆོས་མཆོག་གི་འཐད་ལྡན་ལས་ཀྱང་། དེའི་རྒྱུན་དུ་གྱུར་པ་གྲུབ་པ་དང་བ་ངེ་བ་ཐ་མི་
དད་པ་ཕྱི་མ་རྣམས་ཚད་མ་ཡིན་པ་སྤངས་པ་ཡིན་ནོ། །ཞེས་གསུངས་པའི་ཕྱིར། གཞན་ཡང་། བཅད་
ཤེས་ལ་རྟོག་པས་ཁྱབ་པར་ཐལ། བཅད་ཤེས་ཡིན་ན་རྩ་བར། བཟུང་བ་འཛིན་ཕྱིར་ཞེས་པའི་དངོས་
བསྟན་ལྟར་དྲན་ཤེས་གཅིག་དགོས་པའི་ཕྱིར། ཁྱབ་པ་ལྷ་ཤཱ ཀ་རྒྱན་གསུམ་དང་རྣམ་འགྲེལ་གྱི་རྣམ་
བཤད་ཀུན་མཁྱེན་གཉིས་ཀྱིས་བཤད་པས་གྲུབ། འདོད་མི་ནུས་ཏེ། ཚད་མ་སྡེ་བདུན་དང་དེ་དག་གི་
འགྲེལ་བྱེད་འཕགས་ཡུལ་པཎ་ཆེན་སུས་ཀྱང་བཅད་ཤེས་ལ་རྟོག་པས་ཁྱབ་པར་བཤད་བ་ཅི་ཡང་མེད་
པའི་ཕྱིར། དེ་ཡོད་ན་མངོན་སུམ་བཅད་ཤེས་སྐབས་སུ་ཆོས་མཆོག་གིས་དགག་དགོས་པར་དོགས་པ་
ཙམ་ཡང་མ་བཤད་པའི་ཕྱིར ། རིགས་ཐིགས་དར་ཊི ཀ་ལས། ཚད་མ་སྡེ་བདུན་དང༌། དེའི་འགྲེལ་བྱེད་
རྒྱ་གར་གྱི་མཁས་པ་སུས་ཀྱང་བཅད་ཤེས་ལ་རྟོག་པས་ཁྱབ་པར་བཤད་པ་མེད་དོ། །ཞེས་གསུངས་པའི་
ཕྱིར༑ །ཁགཞན་ཡང་། བཅད་ཤེས་ལ་དྲན་ཤེས་ཀྱིས་ཁྱབ་པར་ཐལ། དེ་ལ་རྩ་བར། བཟུང་བ་འཛིན་ཕྱིར་
ཞེས་པས་བཤད་པ་དེས་ཁྱབ་པའི་ཕྱིར། འདོད་ན། མདུན་གྱི་བུམ་ངཔ་ཡང་ཡང་ལན་དུ་མར་འཇལ་བའི་
དབང་པོ་མངོན་སུམ་སྐད་ཅིག་སྔ་མ་ལས་ཕྱི་མ་དེ་དག་ཆོས་ཅན། དྲན་ཤེས་ཡིན་པར་ཐལ། བཅད་ཤེས་
ཡིན་པའི་ཕྱིར། དེར་ཐལ། རྟོགས་ཟིན་བྱེད་པ་མ་ཉམས་པར་ཡུལ་དེ་སླར་ཡང་ཡང་ཤེས་པའི་མངོན་
སུམ་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར། དེར་ཐལ། དེ་བཅད་ཤེས་ཡིན་པའི་ཕྱིར། མདོ་
ལས༑ ཡང་ཡང་ཤེས་པའང་མ་ཡིན་ཏེ། །ཞེས་དང་། རང་འགྲེལ་ལས། གང་ལན་ཅིག་མ་ཡིན་པར་

ལེའུ་གཉིས་པའི་མཐའ་དཔྱོད། 465 ཚད་མིན་གྱི་རྣམ་བཞག
དོན་དེ་ཉིད། ཅེས་གསུངས་པའི་ཕྱིར། ཁྱབ་སྟེ། དེའི་འགྲེལ་བཤད་ཡངས་ལྡན་ལས། ཡང་གི་སྒྲས་
མངོན་སུམ་གྱིས་གཟུང་བ་ཁོ་ན་ལ་སླར་ཡང་ཁ་དོག་ལ་སོགས་པ་མི་རྟག་ཅེས་གང་འཛིན་པ་དེ་ཡང་ཚད་
མ་མ་ཡིན་ནོ་ཞེས་སྟོན་ཏོ། །ཞེས་གསུངས་པའི་ཕྱིར། ཤིན་ཏུ་གསལ་ལོ། །རྩ་བར་འདོད་ན། དེ་ཆོས་
ཅན༑ རྟོག་པ་ཡིན་པར་ཐལ། དྲན་ཤེས་ཡིན་པའི་ཕྱིར། ཁྱབ་སྟེ། དྲན་ཤེས་ལ་རྟོག་པ་གཅིག་དགོས་
པའི་ཕྱིར། དྲན་ཤེས་དང་དྲན་པ་མི་གཅིག་པའི་ཕྱིར། འདོད་མི་ནུས་ཏེ། མངོན་སུམ་ཡིན་པའི་
ཕྱིར༑ གཞན་ཡང་། བུམ་པ་མི་རྟག་པར་རྟོགས་པའི་མངོན་སུམ་གྱིས་དྲངས་པའི་བུམ་པ་མི་རྟག་པར་
ངེས་པའི་ངེས་ཤེས་ཆོས་ཅན། དྲན་ཤེས་ཡིན་པར་ཐལ། བཅད་ཤེས་ཡིན་པའི་ཕྱིར། དེ་དེར་ཐལ དེ་
ཡོད་པའི་ཕྱིར། མདོ་ལས། ཡང་ཡང་ཤེས་པའང་ཞེས་གསུངས་པའི་ཕྱིར ཁྱབ་སྟེ། དེའི་དངོས་
བསྟན་གྱི་མངོན་སུམ་གྱི་བཅད་ཤེས། དྲན་པ་བཅད་ཤེས། །ངེས་ཤེས་ཀྱི་བཅད་ཤེས་གསུམ་ཡོད་པའི་
ཕྱིར༑ འགྲེལ་བཤད་ལས། ཇི་ལྟར་མངོན་སུམ་གྱིས་སྔར་གཟུང་བ་ཁོ་ན་ཕྱིས་ངེས་པས་འཛིན་ཞེ་
ན༑ ཞེས་དང་། དར་ཊི ཀ་ལས། གྲངས་ཅན་གྱིས་དུ་བའི་རྟགས་ལས་མེ་རྟོགས་ཟིན་མ་བརྗེད་པར་ཡང་
ཡང་རྟོགས་པ་ཚད་མར་འདོད་པ་དགག་པའི་ཆེད་དུ་འགྲེལ་པར་ལན་གཅིག་མ་ཡིན་པར་ཞེས་སྨོས་
སོ༑ ༑ཞེས་གསུངས་པའི་ཕྱིར། གཞན་གཉིས་བཤད་ཟིན་ཏོ། །ཡང་སྔར་གྱི་ཊི ཀ་བྱེད་མང་པོས་བཅང་
ཤེས་ཚད་མ་ཉིད་དུ་མི་འདོད་ཅེས་འཆད་དོ། །འོ་ན། ཕྱོགས་སྔ་སྨྲ་བ་པོས་བཅད་ཤེས་ཚད་མར་ཁས་
བླངས་པར་ཐལ། ཁྱོད་ཀྱིས་བཅད་ཤེས་ཚད་མ་མ་ཡིན་བར་སྒྲུབ་པའི་ཕྱིར། ཁྱབ་སྟེ། དེ་ལྟ་མ་ཡིན་ན་
ཕ་རོལ་པོས་གྲུབ་ཟིན་པའི་སྐྱོན་ཡོད་པའི་ཕྱིར། རྩ་བར་འདོད་མི་ནུས་ཏེ། དེས་ཚད་མ་མ་ཡིན་པར་གྲུབ་
ཟིན་ཀྱང་ཚད་མའི་མཚན་ཉིད་ཁྱབ་ཆོས་ལ་སྐྱོན་བརྗོད་པ་དང་སྦྱར་དགོས་པའི་ཕྱིར། ལྷས། དེ་ཡང་ཚང་
མར་འགྱུར་ན་དེ་མི་འདོད་པ་དེ་བས་ན་མཚན་ཉིད་འཁྲུལ་བ་ཞེ་ན། སྐྱོན་དེ་ཡང་ཡོད་པ་མ་ཡིན་
ཏེ༑ བཟུང་བ་ཞེས་གསུངས་པའི་ཕྱིར།
རང་ལུགས་ལ། རྟོགས་ཟིན་རྟོགས་པའི་ཚད་མིན་གྱི་མི་བསླུ་བའི་ཤེས་པ་དེ་བཅང་ཤེས་ཀྱི་

ལེའུ་གཉིས་པའི་མཐའ་དཔྱོད། 466 ཚད་མིན་གྱི་རྣམ་བཞག
མཚན་ཉིད་ཡིན་ཏེ། སྒྲོ་འདོགས་བཅད་ཟིན་པ་ཤེས་པས་ན་བཅད་ཤེས་ཞེས་བརྗོད་པའི་ཕྱིར། དབྱེ་ན་
ཡུལ་འཛིན་ཚུལ་གྱིས་མངོན་སུམ་གྱི་བཅད་ཤེས་དང་དྲན་པ་བཅད་ཤེས་དང༌། ངེས་ཤེས་ཀྱི་བཅང་
ཤེས་གསུམ་ཡོད། དང་པོ་ལ་དབང་མངོན་ལྔའི་བཅད་ཤེས་ལྔ་དང་། རྣལ་འབྱོར་མངོན་སུམ་གྱི་བཅད་
ཤེས་དང་དེ་དག་གིས་དྲངས་པའི་རྟོག་པ་བཅད་ཤེས་སོགས་ཡོད།
རྩོད་སྤོང་ལ་ཁོ་ན་རེ། སྔོན་པོ་མི་རྟག་པར་རྟོགས་པའི་རྗེས་དཔག་ཆོས་ཅན། ཚང་མིན་གྱི་བློ་
ཡིན་པར་ཐལ། བཅད་ཤེས་ཀྱི་མཚན་ཉིད་དེའི་ཕྱིར། དེར་ཐལ། བཅད་ཤེས་ཡིན་པའི་ཕྱིར། དེར་
ཐལ༑ སྔོན་པོ་རྟོགས་པའི་བཅད་ཤེས་ཡིན་པའི་ཕྱིར། དེར་ཐལ། སྔོན་པོ་ལ་བཅད་ཤེས་ཡིན་པའི་ཕྱིར་ན་
མ་ཁྱབ། རྟགས་གྲུབ་སྟེ། སྔོན་པོ་ལ་ལྟོས་ཏེ་རྟོགས་ཟིན་རྟོགས་པའི་རིག་པ་ཡིན་པའི་ཕྱིར། ངེར་
ཐལ༑ སྔར་སྔོན་པོ་ངེས་པ་སྔོན་དུ་སོང་ཞིང་བྱེད་པ་མ་ཉམས་པའི་སྔོན་པོ་མི་རྟག་པར་རྟོགས་པའི་བློ་
ཡིན་པའི་ཕྱིར། རྩ་བར་འདོད་ན། དེ་ཆོས་ཅན། བཅད་ཤེས་ཡིན་པར་ཐལ། སྔོན་པོ་རྟོགས་པའི་བཅད་
ཤེས་ཡིན་པའི་ཕྱིར། མ་ཁྱབ་ན། སྔོན་པོ་ཆོས་ཅན། ཁྱོད་རྟོགས་པའི་བཅད་ཤེས་ཡིན་ན་བཅང་ཤེས་ཡིན་
དགོས་པར་ཐལ། ཁྱོད་རྟོགས་པའི་ཚད་མ་ཡིན་ན་ཚད་མ་ཡིན་དགོས་པའི་ཕྱིར། དེར་ཐལ། ཁྱོད་གཞི་
གྲུབ་པའི་ཕྱིར། འདོད་ན། ཚད་མ་མ་ཡིན་ཐལ། འདོད་པའི་ཕྱིར། འདོད་མི་ནུས་ཏེ། ཚང་མ་ཡིན་པའི་
ཕྱིར ༑ དེར་ཐལ། གསར་རྟོགས་ཀྱི་བློ་ཡིན་པའི་ཕྱིར། དེར་ཐལ། སྔོན་པོ་མི་རྟག་པར་གསར་རྟོགས་ཀྱི་
བློ་ཡིན་པའི་ཕྱིར། དེར་ཐལ། སྔོན་པོ་མི་རྟག་པར་རྟོགས་པའི་རྗེས་དཔག་ཡིན་པའི་ཕྱིར། འཁོར་
གསུམ། བློ་གསར་པ་ཚིག་དང་དོན་གྱི་འཁྲི་ཚུལ་ལ་ཁོ་ན་རེ། སྔོན་པོ་མི་རྟག་པར་རྟོགས་པའི་རྗེས་
དཔག་སྔོན་པོ་ལ་བཅད་ཤེས་ཆོས་ཅན། རྟོགས་ཟིན་རྟོགས་པའི་རིག་པ་ཡིན་པར་ཐལ། བཅད་ཤེས་ཡིན་
པའི་ཕྱིར་ཟེར་ན་རྟགས་མ་གྲུབ་པོ། །ཁོ་རང་ལ་དེ་སྔོན་པོ་ལ་བཅད་ཤེས་ཆོས་ཅན། ཤེས་པ་ཡིན་པར་
ཐལ༑ བཅད་ཤེས་ཡིན་པའི་ཕྱིར། འདོད་ན། རྗེས་དཔག་གིས་དངོས་པོ་གཞལ་བ་ཚད་མ་ཡིན་པར་ཐལ་
ལོ༑ ༑འདོད་པའི་ཕྱིར། འདོད་མི་ནུས་ཏེ། དེས་དེ་གཞལ་པ་རྟག་པ་ཡིན་པའི་ཕྱིར། འཁོར་

467ལེའུ་གཉིས་པའི་མཐའ་དཔྱོད། RKuo མཚན་གཞིའི་སྟེང་དུ་མཚན་ཉིང་ངེས་བྱེད
གསུམ། དེར་ཐལ། སྔོན་པོ་ཞེས་པའི་སྒྲས་སྔོན་པོ་བརྗོད་པ་རྟག་པ་ཡིན་པའི་ཕྱིར་ཏེ། རྩ་བར། བརྗོང་
བྱ་ཉིད་ཕྱིར་དེ་དངོས་མིན། །ཞེས་གསུངས་པའི་ཕྱིར་སོགས་བྱ།
མཚན་གཞིའི་སྟེང་དུ་མཚན་ཉིད་ངེས་བྱེད་ཀྱི་ཚད་མ་བཤད་པ།
གཉིས་པ་མཚན་གཞིའི་དབྱེ་བ་ནི། རྩ་བར། བློ་ནི་ཚད་མ་ཉིད། །བླང་དང་དོར་བུའི་ངངོས་པོ་
ཡི༑ ༑ནས། དེ་ཡོད་ན་འདི་ཡོད་ཕྱིར་རོ། །ཞེས་རྐང་པ་ཕྱེད་དང་དྲུག་བྱུང༌གསུམ་པ་མཚན་གཞིའི་
སྟེང་དུ་མཚན་ཉིད་ངེས་བྱེད་ཚད་མ་སྟོན་པར། རྩ་བར། རང་ལས་རང་གི་ངོ་བོ་རྟོགས། །ཐ་སྰང་ལས་
ནི་ཚད་མ་ཉིད། །བསྟན་བཅོས་རྨོངས་པ་ཟློག་བྱེད་ཡིན། །ཞེས་བྱུང༌།
འཕྲོས་སྦྱོར་མཐའ་དཔྱད་པ་གསུམ། དང་པོ་ནི། ཚད་མ་བསླུ་མེད་སོགས་ཀྱིས་ཚང་མའི་མཚན་
ཉིད་བཤད་པ་དེ་ངེས་བྱེད་རང་ལས་སམ་གཞན་ལས་ཡིན་ཞེ་ན། ལྷ་ཤཱ ཀ་ལྟར་ན་སྔོན་འཛིན་མངོན་སུམ་
ལྟ་བུ་ཤེས་པ་རང་གི་ངོ་བོ་རང་རིག་གིས་ངེས་ཞེས་སྟོན་པར་རྐང་པ་དང་པོ་དང༌། རང་གི་ཡོངས་སུ་
སྤྱད་པའི་གཞི་དང་གཞལ་བྱ་ལ་མི་བསླུ་བ་ཚད་མ་ཡིན་པ་ནི་ཕྱིས་འབྱུང་གི་དོན་བྱེད་སྣང་ཅན་གྱི་ཐ་མྰང་
པའི་ཚད་མས་ངེས་ཤེས་སྟོན་པར་རྐང་པ་གཉིས་པ་དང༌། སྐྱེས་བུ་ཀུན་གྱིས་ཀྱང་དེ་ལྟར་མི་རྟོགས་པས་
འགའ་ཞིག་ལ་བསྟན་བཅོས་བརྩམས་ཞེས་རྐང་པ་གསུམ་པ་བྱུང༌། དང་པོ་ནི། ལྷས། རང་རིག་པ་
ལས་ཚད་མ་ཞེས་བྱ་བའི་ཤེས་པ་དེའི་ཤེས་པ་ཡོད་པ་ཉིད་གྲུབ་པ་ཡིན་གྱི་ཚད་མ་ཉིང་ནི་མ་ཡིན་
ནོ༑ ༑ཞེས་གསུངས་པའི་ཕྱིར། ཁྱབ་སྟེ་རང་རིག་གིས་བཟུང་ཡང་ངེས་མི་ནུས་པའི་ཕྱིར། ལྷས། ངེས་
ན་ཤེས་པ་ཡོད་པ་ཉིད་དམིགས་པ་ན་ཚད་མ་ཉིད་བཟུང་དུ་ཟིན་ཀྱང་མ་བཟུང་བ་དང་འདྲ་བ་ཡིན་ཏེ། ངེས་
པ་མེད་པའི་ཕྱིར་རོ། །ཞེས་གསུངས་པའི་ཕྱིར་རོ། ། གཉིས་པ་ནི། ལྷས། འོ་ན། ཇི་ལྟར་ཚང་མ་ཉིང་
ངེས་པར་བྱ་ཞེ་ན། ཐ་སྙད་ཀྱིས་ནི་ཚད་མ་ཉིད། དུས་ཕྱིས་འབྱུང་བ་ཅན་གྱི་དོན་བྱེད་ནུས་པའི་ཡུལ་ཅན་

ལེའུ་གཉིས་པའི་མཐའ་དཔྱོད། 468
མཚན་གཞིའི་སྟེང་དུ་མཚན་ཉིད་ངེས་བྱེད
གྱི་ཤེས་པས་སོ། །ཞེས་བྱུང། གསུམ་པ་ནི། ལྷས། དོན་མེད་པ་ཅན་མ་ཡིན་ཏེ། གང་གི་ཕྱིར་བསྟན་
བཅོས། ཞེས་བྱུང༌། གཉིས་པ་ནི་གཞུང་འདི་ཆོས་ཅན། ཚད་མ་ངེས་བྱེད་ཀྱི་སྒོ་ནས་གཉིས་སུ་བཤད་
དེ༑ དེ་ཚད་མ་ཡིན་པའི་རང་སྟོབས་ཀྱིས་ངེས་པས་རང་ངེས་དང་། རང་སྟོབས་ཀྱིས་མི་ངེས་པར་ཚད་
མ་གཞན་གྱིས་ངེས་དགོས་པའི་གཞན་ལས་ངེས་གཉིས་སུ་བསྟན་པའི་ཕྱིར།
མཐའ་དཔྱད་པ་ལ་གསུམ། དང་པོ་ལ། མཚན་གཞི་ལ་དཔྱད་པ། རང་ངེས་དང་གཞན་ངེས་
ལ་དཔྱད་པ་གཉིས། དང་པོ་ལ། པཎ་ཆེན་སོ་སོའི་ལུགས་དགོད། འཐད་མི་འཐད་དཔྱད་པ་
གཉིས། དང་པོ་ལ་པཎ་ཆེན་རྒྱལ་དབང་བློའི་གསུང་ན་རེ། མངོན་སུམ་ལ་མ་འཁྲུལ་བས་མ་ཁྱབ་པར་
ཐལ༑ གཟུང་ཡུལ་ལ་འཁྲུལ་བའི་མངོན་སུམ་ཚད་མ་ཡོད་པའི་ཕྱིར། འགྲེལ་བཤད་ཡངས་ལྡན་
ལས༑ འདིར་བསླུ་བ་མེད་པ་འཇུག་པར་བྱེད་པའི་ཤེས་པ་ནི་ཚད་མར་མངོན་པར་འདོད་དེ། ཞེས་
གསུངས་པའི་ཕྱིར། མཚན་གཞི་དུང་དཀར་པོ་ལ་སེར་འཛིན་གྱི་དབང་ཤེས་དང་མིག་མི་གསལ་བ་
ཐག་རིང་པོའི་སྔོན་པོ་མི་གསལ་བར་སྣང་བའི་དབང་ཤེས་དང་། གྲུ་དང་གླང་པོ་བཞོན་ནས་ལྗོན་ཤིང་
འགྲོ་བར་སྣང་བའི་དབང་ཤེས་རྣམས་ཀྱང་དུང་དང་སྔོན་པོ་དང་ལྗོན་ཤིང་གསུམ་ལ་ཚད་མ་ཡིན་ཏེ། དེ་
དག་འཁྲུལ་ཡང་དངོས་པོ་ལ་འབྲེལ་བའི་དོན་དུང་ལྗོན་ཤིང་སོགས་ལ་མི་བསླུ་བའི་ཕྱིར། འགྲེལ་བཤད་
ལས༑ གང་འདི་མིག་སེར་གྱིས་ཉེ་བར་བསླད་པའི་མིག་ཅན་གྱིས་དུང་དཀར་པོ་ལ་སོགས་པ་ལ་དུང་
སེར་པོ་ལ་སོགས་པར་སྣང་བ་དང་ནས གང་ཡང་གྲུ་དང་བཞོན་པས་བསྐྱོད་པས་བྱས་པའི་ཤིང་སྡོང་ལ་
སོགས་པ་གནས་པ་རྣམས་ལ་ཡང་འགྲོ་བའི་བྱ་བ་དང་ལྡན་པའི་རྐང་འཐུང་ལ་སོགས་པར་སྣང་བ་
དང་༑ འདི་ལྟ་བུའི་རྣམ་པ་གཞན་ཡང་དེ་མ་ཡིན་པ་ལ་དེར་འཛིན་པའི་ཕྱིར་འཁྲུལ་བ་དེ་ཡང་དངོས་པོ་ལ་
འབྲེལ་བ་ལས་འདོད་པའི་དོན་ལ་མི་བསླུ་བའི་ཕྱིར་འགའ་ཞིག་ལ་ཚད་མ་ཉིད་དུ་དྲང་བར་བྱའོ། །ཞེས་
གསུངས་པའི་ཕྱིར། ལོག་པར་སྣང་བཞིན་དུ་ཚད་མར་མི་འདོད་ཟེར་ན། འོ་ན། རྗེས་དཔག་ཀྱང་ཚད་མ་
མ་ཡིན་པར་ཐལ། ལོག་པར་སྣང་བའི་ཕྱིར། འོ་ན། མདོ་ལས། མངོན་སུམ་ལྟར་སྣང་རབ་རིབ་

ལེའུ་གཉིས་བའི་མཐའ་དཔྱོད 469
མཚན་གཞིའི་སྟེང་དུ་མཚན་ཉིད་ངེས་བྱེད
བཅས། །ཞེས་མངོན་སུམ་ལྟར་སྣང་དུ་བཤད་པ་དང་འགལ་ལོ། །ཞེ་ན། སྐྱོན་མེད་དེ། ཚིག་རྣམས་
ངེས་བཟུང་གི་སྙིང་པོ་ཅན་ཡིན་པས་རབ་རིབ་ཀྱིས་གང་མི་བསླུ་བ་དེ་ལ་མངོན་སུམ་ཡིན་ལ་བསླུ་བ་དེར་
ནི་ལྟར་སྣང་ཡིན་པའི་ཕྱིར།ཞེས་ཟེར་རོ། །དེ་ལ་པཎ་ཆེན་ཆོས་མཆོག་གི་གསུང་ན་རེ། དུང་དཀར་པོ་
སེར་འཛིན་གྱི་དབང་ཤེས་དང་། ནོར་བུའི་འོད་ལ་ནོར་བུར་འཛིན་པའི་དབང་ཤེས་གཉིས་ཚད་མ་མ་ཡིན་
བར་ཐལ། ཡུལ་དུས་རྣམ་པའི་ཆ་གང་ལའང་མངོན་སུམ་མ་ཡིན་པའི་ཕྱིར། དེར་ཐལ། དུང་སེར་འཛིན་
དབང་ཤེས་དེ་དུང་གི་ཆ་གང་ལ་ཡང་ཚད་མ་མ་ཡིན་པའི་ཕྱིར། དེར་ཐལ། དེ་ལ་སེར་པོར་སྣང་བ་མ་
གཏོགས་དུང་གི་ཆ་གང་ཡང་བཟུང་བ་མི་འཐད་པའི་ཕྱིར། འཐད་ལྡན་ལས། ཡོངས་སུ་སྤྱད་པའི་དོན་
འཇུག་པའི་ཡུལ་འཐོབ་པར་བྱེད་པ་ནི་ཞེས་སྨྲ་བ་ན། དུང་ལ་སེར་པོར་ཤེས་པ་དང༌། ནོར་བུའི་འོད་ལ་
ནོར་བུར་ཤེས་པ་དང༌། ཤེས་པའི་རྣམ་པ་དེ་ལྟ་བུ་གཞན་དག་ཚད་མ་ཡིན་པར་བརྗོད་དོ། །ཞེས་
དང་༑ ཡུལ་དང་དུས་དང ད་པ་ཡང་གཞན་ཁོ་ནའོ། །ཞེས་གསུངས་པའི་ཕྱིར། དེ་ལ་ཁོ་ན་
རེ༑ དུང་གི་ཁ་དོག་དཀར་པོ་ལ་ཚད་མ་མིན་ཀྱང་དབྱིབས་ལ་ཚད་མར་ཐལ། དུང་དཀར་པོ་མི་སྣང་ཡང་
དུང་གི་དབྱིབས་སྣང་བའི་ཕྱིར་ཟེར་ན། དུང་གི་ཁ་དོག་མི་སྣང་ལ་དབྱིབས་སྣང་བ་རིགས་པ་དང་འགལ་
བར་ཐལ། དུང་གི་དབྱིབས་དུང་གི་ཁ་དོག་དཀར་པོ་དང་ངོ་བོ་གཅིག་ཡིན་གྱི་སེར་པོ་དང་ཅུང་ཟད་ཀྱང་
མ་འབྲེལ་བའི་ཕྱིར། འཐད་ལྡན་ལས། དཀར་བོ་མ་བཟུང་ན་དེའི་ཆོས་སམ་གཞན་གྱི་དབྱིབས་མ་བཟུང་
བས་ན་བསླུ་བ་ཡིན་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། སེར་འཛིན་དབང་ཤེས་དེས་དབྱིབས་
དེ་ལ་བརྟེན་ནས་དུང་ཐོབ་བོ་ཟེར་ན་དེ་ཤིན་ཏུ་མི་འཐད་པར་ཐལ། དུང་རྙེད་པ་ཡང་དུང་སེར་འཛིན་དབང་
ཤེས་ལས་གཞན་པ་རིལ་འཛིན་དབང་ཤེས་ཀྱིས་རྙེད་པའི་ཕྱིར། འཐད་ལྡན་ལས། དེ་བཟུང་བ་ན་བཟུང་
བར་འགྱུར་བར་འཁྲུལ་བས་མ་ངེས་པ་ནི་ཚད་མ་གཞན་གྱིས་ངེས་པར་བྱེད་པ་ཡིན་ཏེ། དཔེར་ན་དངོས་
པོའི་སྐད་ཅིག་མ་ཉིད་ལ་སོགས་པ་བཞིན་ནོ། །ཞེས་གསུངས་པའི་ཕྱིར།
གཉིས་པ་དེ་གཉིས་གང་འཐད་ཅེ་ན། སྔ་མ་ལའང་འཐེན་ཕྱོགས་དང་སེམས་ཙམ་པར་སྦྱར་ན་མི་

ལེའུ་གཉིས་པའི་མཐའ་དཔྱོད། 470
མཚན་གཞིའི་སྟེང་དུ་མཚན་ཉིད་ངེས་བྱེད།
རུང་བ་ཆེར་མེད་ཀྱང་མདོ་སྡེ་པའི་སྐབས་འདིར་མི་འཐད་དེ། མངོན་སུམ་རྟོག་བྲལ་མ་འཁྲུལ་བར་བཤང་
པ་དང་། དུང་སེར་འཛིན་དབང་ཤེས་ཀྱང་ཁྱོད་ཀྱིས་མངོན་སུམ་དུ་ཁས་ལེན་པར་ཕྱིར། མདོའི་དར་ཊིཀ་
ལས༑ བདག་ཉིད་ཆེན་པོ་རྣམས་ཀྱི་བསམ་པ་རིག་པར་དཀའ་མོད། འདྲེན་བྱེད་དམ་པ་རྣམས་ལུགས་ཕྱི་
མ་འཐད་པར་བཞེད་པས་ཕྱི་མ་ལྟར་ཁས་བླང་བར་བྱའོ། ནས ལུགས་དེ་ལ་སྣང་ཡུལ་ལ་འཁྲུལ་བའི་
མངོན་སུམ་མི་རུང་བའི་ཕྱིར་རོ། །ཞེས་གསུངས་པའི་ཕྱིར། སེམས་ཙམ་པ་ལ་སྦྱར་ན་རྒྱལ་དབང་བློའི་
ལུགས་ལའང་འཐེན་ཕྱོགས་རུང་སྟེ། སེམས་ཙམ་པས་བརྟན་བྱུང་གི་ཤེས་པ་འཕྲལ་གྱི་འཁྲུལ་རྒྱུ་བཞིས་
མ་བསླད་པར་འདོད་ཀྱང་། ཤེས་པ་དེ་ལ་མ་འཁྲུལ་བས་ཁྱབ་པ་མདོ་སྡེ་བས་འདོད་ཀྱི་སེམས་ཙམ་པ་མི་
འདོད་པའི་ཕྱིར། ཀུན་བཏུས་དར་ཊི ཀ་ལས། སེམས་ཙམ་པས་ཤེས་པ་འཁྲུལ་རྒྱུ་དེ་དག་གིས་མ་བསྐྱེད་
པར་འདོད་ཀྱང་ཤེས་པ་དེ་ལ་མ་འཁྲུལ་བས་ཁྱབ་པ་མདོ་སྡེ་བ་འདོད་ཀྱི་སེམས་ཙམ་པས་ཁས་མི་ལེན་
བའི་ཕྱིར་རོ། །ཞེས་གསུངས་པའི་ཕྱིར། ཡང་རིག་བྱེད་པ་རྣམས་ན་རེ རིག་བྱེད་ཀྱི་སྒྲ་ཚད་མ་མ་ཡིན་
ན་མི་རུང་སྙམ་ནས། ཚད་མ་ནི་རང་ལས་ཚད་མར་ངེས་དགོས་ཟེར་ན་འོ་ན། ཚད་མ་ཡིན་ན་རང་ཉིད་
ལས་ཚད་མར་རང་ཉིད་ཀྱིས་གྲུབ་པ་དེ་མི་འཐད་པར་ཐལ། དེའི་དོན་ཚད་མར་རང་ཉིད་ཀྱིས་བསྐྱེད་པ་
ཡང་མི་འཐད། རང་ཉིད་ཀྱིས་ཚད་མར་གསལ་བ་ཡང་མི་འཐད་པའི་ཕྱིར། དང་པོ་གྲུབ་སྟེ། དེ་རང་
ཉིད་ཚད་མར་སྐྱེས་པ་ཡང་མི་འཐད། ཚད་མར་མ་སྐྱེས་པ་ཡང་མི་འཐད་པའི་ཕྱིར། དང་པོ་མ་གྲུབ་
ན༑ ཚད་མ་ཆོས་ཅན། ཚད་མས་ཁྱོད་སྐྱེད་མི་དགོས་པར་ཐལ། ཚད་མའི་དུས་སུ་སྐྱེས་ཟིན་པའི་
ཕྱིར༑ གཉིས་པ་མ་གྲུབ་ན། ཚད་མ་ཆོས་ཅན། ཁྱོད་ཀྱིས་ཚད་མ་བསྐྱེད་མི་ནུས་པར་ཐལ། ཁྱོད་རང་མ་
སྐྱེས་པའི་ཕྱིར། རྩ་རྟགས་གཉིས་པ་མ་གྲུབ་ན། འོ་ན་ཚད་མ་དང་ཚད་མིན་གྱི་རྣམ་དབྱེ་ལ་རྨོངས་པ་མི་
སྲིད་པར་ཐལ། ཚད་མ་ཡིན་ན་རང་ཉིད་ཀྱིས་ཚད་མར་གསལ་བར་གྲུབ་པས་ཁྱབ་པའི་ཕྱིར། འདོད་མི་
ནུས་ཏེ། ཚད་མ་ལ་རྨོངས་པ་བཟློག་ཆེད་དུ་བསྟན་བཅོས་རྩོམ་པ་དོན་ཡོད་པའི་ཕྱིར་ཏེ། རྩ་
བར༑ བསྟན་བཅོས་རྨོངས་པ་ཟློག་བྱེད་ཡིན། །ཞེས་གསུངས་པའི་ཕྱིར་དང་། ལྷས་ཀྱང༌། བརྗོང་པའི་

ལེའུ་གཉིས་པའི་མཐའ་དཔྱོད 471
མཚན་གཞིའི་སྟེང་དུ་མཚན་ཉིད་ངེས་བྱེད
ཡུལ་ལ་ཚད་མ་གཞན་མི་འཇུག་པས་བརྗོད་པ་ཚད་མ་ཉིད་མ་ཡིན་པར་མ་གྱུར་ཅིག་སྙམ་པའི་ཚད་མ་
རྣམས་རང་ཉིད་ཀྱིས་ཚད་མ་ཡིན་གྱི། ཞེས་པ་ནས། ཚད་མའི་མཚན་ཉིད་བྱེད་པར་མི་འགྱུར་རོ། །ཞེས་
སོ༑ ༑ཚད་ཆེན་ན་གསལ་ལོ། །
ཡང་ཁ་ཅིག་ན་རེ ཚད་མ་ལ་རང་ལས་ངེས་ཀྱི་ཚད་མ་དང་གཞན་ལས་ངེས་ཀྱི་ཚད་མ་གཉིས་
ཡོད་ཀྱང་། ཚད་མ་ཡིན་ན་རང་ལས་ངེས་ཀྱི་ཚད་མ་ཡིན་དགོས་ཟེར་ན། འོ་ན་དོན་ལ་མེ་ཡིན་ཞིང་རྟོག་
པས་མེ་ཡིན་མིན་ཐེ་ཚོམ་ཟ་བའི་རྒྱང་རིང་པོའི་དམར་པོ་འཛིན་པའི་དབང་པོའི་མངོན་སུམ་དེ་ཚད་མ་མ་
ཡིན་པར་ཐལ། ཚད་མ་ཡིན་ན་རང་ལས་ངེས་ཀྱི་ཚད་མ་ཡིན་པས་ཁྱབ་པའི་ཕྱིར། འདོད་མི་ནུས་ཏེ། དེ་
གཞན་ལས་ངེས་ཀྱི་ཚད་མ་ཡིན་པའི་ཕྱིར། དེར་ཐལ། སྣང་བ་རང་ལས་ངེས་ཤིང་བདེན་པ་གཞན་ལས་
ངེས་ཀྱི་ཚད་མ་ཡིན་པའི་ཕྱིར། དེར་ཐལ། སྣང་བ་དམར་པོ་རང་གིས་ངེས་ཤིང་མེ་ཡིན་མིན་ཐེ་ཚོམ་པའི་
དོན་མེ་དེ་བདེན་པའམ་མི་བསླུ་བ་ཚད་མ་གཞན་གྱིས་ངེས་དགོས་ཀྱི་མངོན་སུམ་ཡིན་པའི་ཕྱིར་
ཏེ༑ འཐད་ལྡན་ལས། འགའ་ཞིག་ཡོད་པར་ཞེན་པར་བྱས་པའི་ཡུལ་ཅན་ཅི་མེ་འདི་བདེན་ནམ་འོན་ཏེ་མ་
ཡིན་ཞེས་མེད་ན་མི་འབྱུང་བར་ཐེ་ཚོམ་ཟ་བ་འདི་ལ་བདག་ཉིད་ཐམས་ཅད་གཞན་ལས་ཚད་མ་ཡིན་
ནོ༑ ༑ཞེས་གསུངས་པའི་ཕྱིར། དེ་ལ་དཔྱོད་ལྡན་དག་ན་རེ། རྒྱང་རིང་པོ་ནས་དོན་ལ་མེ་ཡིན་པའི་དམར་
པོ་དབང་པོས་འཛིན་པའི་མངོན་སུམ་ཡིན་ན། སྣང་བ་རང་ལས་ངེས་ཤིང་བདེན་པ་གཞན་ལས་ངེས་པས་
ཁྱབ་པར་ཐལ། དེ་འདྲའི་སྣང་བ་རང་ངེས་དང་བདེན་པ་གཞན་ངེས་ཡོད་པའི་ཕྱིར་ན་མ་ཁྱབ། རྟགས་
བསྒྲུབས་ཟིན། འདོད་མི་ནུས་ཏེ། དེ་འདྲའི་མངོན་སུམ་ལ་དམར་པོ་ངེས་པའི་འོག་ཏུ་མེ་ལ་ཐེ་ཚོམ་ཟ་ན་
སྣང་བ་རང་ངེས་དང་བདེན་པ་གཞན་ངེས་ཡིན། དེ་འདྲའི་མངོན་སུམ་གྱིས་སྣང་བ་ངེས་ནས་དེ་མེད་ན་
རང་མི་འབྱུང་བ་ལ་ཐེ་ཚོམ་མ་སྐྱེས་པའི་གོང་དུ་ངེས་ན་སྣང་བ་དང་བདེན་པ་གཉིས་ཀ་རང་ངེས་ཡིན། དེ་
འདྲའི་མངོན་སུམ་གྱིས་སྣང་བ་ངེས་ཀྱང་ཁྱད་པར་ལ་ཐེ་ཚོམ་འདྲེན་ན་སྣང་བ་རང་ངེས་དང་ཁྱད་པར་
གཞན་ལས་ངེས་ཀྱི་ཚད་མ་ཡིན་པའི་ཕྱིར། དང་པོ་གྲུབ་སྟེ། འཐད་ལྡན་ལས། མངོན་སུམ་གྱི་ཚད་མ་

ལེའུ་གཉིས་པའི་མཐའ་དཔྱོད 472
མཚན་གཞིའི་སྟེང་དུ་མཚན་ཉིད་ངེས་བྱེད།
ཉིད་ཀྱང་བདག་ཉིད་ཀྱི་དོན་མེད་ན་མི་འབྱུང་བར་ངེས་པར་བྱེད་པ་ལས་ནི་མ་ཡིན་ཏེ། འོན་ཀྱང་སྣང་བ་
ངེས་པར་བྱེད་པ་ལས་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། མངོན་སུམ་གྱི་ཚད་མར་འགྲོ་བ་
གཙོ་བོ་སྣང་བ་ཡིན་པས་དེ་མ་གཞལ་ན་ཚད་མར་མི་རུང་ལ། དེ་གསར་དུ་འཇལ་བས་མངོན་སུམ་ཚད་
མའི་བྱ་བ་རྫོགས་པའི་ཕྱིར་ཏེ། འཐད་ལྡན་ལས། དེའི་ཕྱིར་སྣང་བ་ངེས་པས་མངོན་སུམ་གྱི་བྱ་བ་རྫོགས་
པ་ཡིན་ནོ། །ཞེས་གསུངས་པའི་ཕྱིར། སྐབས་འདིར་ཞིབ་ཆ་འདི་མ་ཐོན་པས་ལོང་གཏམ་མང་དུ་བྱས་
སོ༑ ༑གཉིས་པ་གྲུབ་སྟེ། རིགས་ཐིགས་དར་ཊི ཀ་ལས དཔེར་ན་རྒྱང་རིང་པོའི་མེར་སྣང་གི་ཁ་དོག་
དམར་བ་འཇལ་བའི་མངོན་སུམ་ཚད་མ་དེ་སྣང་བ་ལ་ཐེ་ཚོམ་མ་སྐྱེས་པའི་གོང་དུ་ངེས་པ་འདྲེན་པས་ཁྱབ་
ལ༑ མེར་སྣང་བ་དེ་སྣང་བ་ལྟར་གྱི་དོན་མེད་ན་རང་ཉིད་མི་འབྱུང་བ་ལ་ཐེ་ཚོམ་མ་དྲངས་པའི་སྔ་རོལ་ཏུ་
ངེས་པ་དྲངས་ན་རང་ངེས་དང་། ཐེ་ཚོམ་འདྲེན་ན་གཞན་ངེས་སོ། །ཞེས་གསུངས་པའི་ཕྱིར། ཁྱབ་
སྟེ༑ རང་ངེས་གཉིས་བཤད་ཅིང་འདིའི་རང་ངེས་ནི་སྣང་བདེན་གཉིས་ཀ་ལ་རང་ངེས་ཡིན་པའི་
ཕྱིར༑ དེར་ཐལ། དཔེར་ན། སྔོན་པོ་མི་རྟག་པར་མངོན་སུམ་དུ་རྟོགས་པའི་མངོན་སུམ་ནི་སྣང་བ་དང་
ཁྱད་པར་གཉིས་ཀ་ལ་རང་ངེས་ཡིན་པའི་ཕྱིར། འཐད་ལྡན་ལས གལ་ཏེ་མངོན་སུམ་གྱིས་སྐད་ཅིག་མ་
ཉིད་བཟུང་བ་ཡིན་ན་ནི་སྔོན་པོ་ལ་སོགས་པ་ཉིད་ཀྱི་མཐར་ཐུག་པས་དེ་ལ་ཚད་མར་འགྱུར་ཏེ། ཞེས་
གསུངས་པའི་ཕྱིར། འདིས་གཟུགས་རེག་སོགས་ཀྱང་ཤེས་པར་བྱ། གསུམ་པ་གྲུབ་སྟེ། འཐད་ལྡན་
ལས༑ ཤྀ་ཤ་བ་ཉིད་ཀྱི་ཁྱད་པར་མེད་ན་མི་འབྱུང་བར་ངེས་པ་ནི་གཞན་ལས་ཡིན་ནོ། །ཞེས་གསུངས་
པའི་ཕྱིར། ཡང་ཁ་ཅིག རང་གིས་གཞལ་བྱ་ལ་ངེས་པ་འདྲེན་པའི་ཚད་མ་རང་ལས་ངེས་ཀྱི་ཚད་མའི་
མཚན་ཉིད། དེ་མི་འདྲེན་པའི་ཚད་མ་གཞན་ལས་ངེས་ཀྱི་ཚད་མའི་མཚན་ཉིད་ཟེར་ན། ཤིན་ཏུ་མི་འཐད་
པར་ཐལ། ཚད་མ་ཡིན་ན་རང་གི་གཞལ་བྱ་ངེས་པས་ཁྱབ་པའི་ཕྱིར། དེར་ཐལ། ཚད་མ་ཡིན་ན་རང་
གི་གཞལ་བྱ་ལ་གསར་དུ་མི་བསླུ་བའི་ཤེས་པ་ཡིན་པས་ཁྱབ་པའི་ཕྱིར། ཡང་ཁ་ཅིག་ན་རེ། དེ་གཉིས་
ཀྱི་ཁྱད་པར་ཚད་མ་གཞིར་བཞག་ནས་རང་ཉིད་ལ་རང་སྟོབས་ཀྱིས་ངེས་པ་འདྲེན་ནུས་པ་ཟེར་ན། དེ་ལ་

ལེའུ་གཉིས་པའི་མཐའ་དཔྱོད 473
མཚན་གཞིའི་སྟེང་དུ་མཚན་ཉིད་ངེས་བྱེད
ཁ་ཅིག་ན་རེ། དེ་མི་འཐད་པར་ཐལ། ཚད་མ་ཡིན་ན་རང་ཉིད་ལ་རང་སྟོབས་ཀྱིས་ངེས་པ་འདྲེན་པས་
ཁྱབ་པའི་ཕྱིར། དེར་ཐལ། རྩ་བར། རང་ལས་རང་གི་ངོ་བོ་རྟོགས། །ཞེས་གསུངས་པའི་ཕྱིར་ན་མ་
ཁྱབ་སྟེ། དབང་ཤེས་ལྟ་བུ་རང་རིག་མངོན་སུམ་གྱིས་རྟོགས་པར་བསྟན་གྱི། དབང་ཤེས་རང་གིས་རང་
རྟོགས་པར་བསྟན་པ་མ་ཡིན་པའི་ཕྱིར་རོ། །གཉིས་ཀ་ལ། དོན་བྱེད་སྣང་ཅན་གྱི་དབང་པོའི་མངོན་སུམ་
ཆོས་ཅན། རང་ཉིད་ལ་ངེས་པ་རང་སྟོབས་ཀྱིས་མི་འདྲེན་པར་ཐལ། ཁྱོད་ཀྱིས་ཁྱོད་རང་ཡུལ་དུ་མི་བྱེད་
པའི་ཕྱིར། དེར་ཐལ། ཁྱོད་སེམས་ཅན་གྱི་དབང་ཤེས་ཡིན་པའི་ཕྱིར། ཁྱབ་སྟེ། ཁྱོད་ཀྱི་ཡུལ་ལ་
གཟུགས་གཅིག་དགོས་པའི་ཕྱིར་ཏེ། རྣམ་འགྲེལ་ལས། དབང་པོའི་སེམས་ནི་ངེས་ཕྱིར་དང༌། །ཞེས་
གསུངས་པའི་ཕྱིར། ཡང་དམ་པ་ཆེན་པོ་ལོ་འགའ་ཞིག་གི་གསུང་ལས། ཚད་མ་ཡིན་ན་རང་གི་གཞལ་
བྱ་ལ་ཚད་མ་ཡིན་པའི་དོན་ལ་རང་སྟོབས་ཀྱིས་ངེས་པ་འདྲེན་ནུས་པས་ཁྱབ་ཀྱང༌། རང་གི་གཞལ་བྱ་ལ་
ཚད་མ་ཡིན་པའི་ཐ་སྙད་ལ་རང་སྟོབས་གྱིས་ངེས་པ་འདྲེན་ནུས་པ་རང་ངེས་དང་མི་ནུས་པ་གཞན་ངེས་
གསུངས། དེ་ལ་ཁ་ཅིག་ན་རེ། ཆ མངོན་སུམ་རྟོག་པར་འདོད་པའི་སྐྱེས་བུའི་རྒྱུད་ཀྱི་གཟུགས་འཛིན་
དབང་པོའི་མངོན་སུམ་ཆོས་ཅན། རྟོག་བྲལ་མ་འཁྲུལ་བའི་ཤེས་པ་ལ་རང་སྟོབས་ཀྱིས་ངེས་པ་འདྲེན་
ནུས་པར་ཐལ། མངོན་སུམ་ཚད་མ་ཡིན་པའི་ཕྱིར། ཞེས་སུན་འབྱིན་འཕེན་ནོ། །དེ་མི་འཐད་པར་
ཐལ༑ ཁྱབ་པ་གཉིས་མི་རུང་བའི་ཕྱིར་དང་། ལོ་ཆེན་གྱིས་འདོད་ལན་དོན་མཐུན་ཐེབས་པའི་ཕྱིར། འོན་
ཀྱང་དེ་ལ་སྐྱོན་གཏོང་ན་བརྡ་ལ་མ་བྱང་བའི་སྐྱེས་བུའི་རྒྱུད་ལ་རང་ལས་ངེས་ཀྱི་ཚད་མ་མེད་པར་
ཐལ༑ རང་ལས་ངེས་ཀྱི་ཚད་མ་ཡིན་ན་རང་གི་གཞལ་བྱ་ལ་ཚད་མ་ཡིན་པའི་ཐ་སྙད་ལ་རང་སྟོབས་
ཀྱིས་ངེས་པ་འདྲེན་ནུས་པས་ཁྱབ་པའི་ཕྱིར། འདོད་མི་རུང་སྟེ། བརྡ་ལ་མ་བྱང་བའི་རྒྱུད་ལ་གོམས་པ་
ཅན་གྱི་མངོན་སུམ་ཚད་མ་ཡོད་པའི་ཕྱིར་རོ། །འཐད་ལྡན་ལས། དེའི་ཕྱིར་གང་ཞིག་རྨི་ལམ་ལ་སོགས་
པས་ཤེས་པ་མ་སླད་པ་དང་ཡུལ་ཉེ་བ་དང་གསལ་བྱེད་མི་མཐུན་པ་མ་ཡིན་པས་དངོས་པོ་བཟུང་བ་ནི་
དེའི་རང་བཞིན་མྱོང་བ་ཉིད་ཀྱིས་དོན་བདེན་པར་ངེས་བར་འགྱུར་ཏེ། ཞེས་གསུངས་པའི་ཕྱིར། ཁྱབ་

ལེའུ་གཉིས་པའི་མཐའ་དཔྱོད། PE 474
མཚན་གཞིའི་སྟེང་དུ་མཚན་ཉིད་ངེས་བྱེད།
སྟེ༑ དེ་འདྲའི་མངོན་སུམ་ནི་གོམས་པ་ཅན་གྱི་མངོན་སུམ་ཡིན་པའི་ཕྱིར། འཐད་ལྡན་ལས། དེ་ལྟ་བུར་
གྱུར་པ་ནི་འཁྲུལ་བ་མེད་པར་ལན་གཅིག་མ་ཡིན་པར་མཐོང་ནས་ཐ་སྙད་གོམས་པ་ལས་མཚོན་པའི་ཕྱིར་
རོ༑ ༑དེས་ན་རང་གི་ངོ་བོ་ལས་དོན་མེད་ན་མི་འབྱུང་བར་འགྲུབ་བོ། །ཞེས་གསུངས་པའི་ཕྱིར། གཞན་
ཡང་རྒྱང་ཕན་རྒྱུད་ཀྱི་རྗེས་དཔག་ཚད་མ་ཆོས་ཅན། རང་ལས་ངེས་ཀྱི་ཚད་མ་མ་ཡིན་པར་ཐལ། རང་
ཉིད་རང་གི་གཞལ་བྱ་ལ་ཚད་མ་ཡིན་པའི་ཐ་སྙད་ལ་རང་སྟོབས་ཀྱིས་ངེས་པ་འདྲེན་མི་ནུས་པའི་
ཕྱིར༑ དེར་ཐལ། རྒྱང་ཕན་པས་རྗེས་དཔག་ཚད་མ་མེད་པར་འདོད་པའི་ཕྱིར། རྩ་བར་འདོད་མི་ནུས་
ཏེ༑ རྗེས་དཔག་ཡིན་པའི་ཕྱིར། ཁྱབ་སྟེ པཎ་ཆེན་ཐར་འབྱུང་སྦས་པའི་རྟོག་གེ་སྐད་ལས། རྗེས་སུ་
དཔག་པ་ནི་ངེས་པའི་བདག་ཉིད་ཅན་གྱི་ཕྱིར། རང་ཉིད་ཁོ་ན་ལས་ཚད་མའོ། །ཞེས་སློབ་དཔོན་གྱིས་
གསུངས་སོ། །ཞེས་གསུངས་པའི་ཕྱིར། འགྲེལ་བྱེད། ཡང་ཁ་ཅིག་ན་རེ། རིགས་གཏེར་ལས། དང་པོ་བ་
དང་ཡིད་མ་གཏད། །འཁྲུལ་རྒྱུ་ཅན་རྣམས་གཞན་ལས་ངེས། །ཞེས་པའི་དགོངས་པར་བྱས་
ནས༑ མངོན་སུམ་དང་པོ་བ་བྱིས་པ་སྐྱེས་མ་ཐག་གི་གཟུགས་འཛིན་དབང་ཤེས་ལྟ་བུ་དང་། ཡིད་མ་
གཏད་པའི་མངོན་སུམ་ནི་ཡིད་གཟུགས་མཛེས་པ་ལ་ལྷག་པར་ཆགས་པའི་སྐྱེས་བུའི་རྒྱུད་ཀྱི་སྒྲ་འཛིན་
ཉན་ཤེས་ལྟ་བུ་དང༌། འཁྲུལ་རྒྱུ་ཅན་སྨིག་རྒྱུ་ཆུར་འཛིན་གྱི་སྒྲོ་འདོགས་སྐྱེད་པའི་སྨིག་རྒྱུ་འཛིན་པའི་
དབང་མངོན་ལྟ་བུ་ཟེར་ན། འོ་ན་ཡིད་གཟུགས་མཛེས་པ་ལ་ལྷག་པར་ཆགས་པའི་སྐྱེས་བུའི་རྒྱུད་ལ་སྒྲ་
འཛིན་དབང་པོའི་མངོན་སུམ་མེད་པར་ཐལ། དེའི་རྒྱུད་ལ་མངོན་སུམ་དེའི་དེ་མ་ཐག་རྐྱེན་མེད་པའི་
ཕྱིར༑ རྩ་བར། ཆགས་པས་གཞན་སྐྱེད་ནུས་ཉམས་ཕྱིར། །ཞེས་གསུངས་པའི་ཕྱིར། དེས་ན་ཁ་ཅིག་
ཡོད་ཁུལ་བྱས་པའང་འདིས་ཁེགས་སོ། །དེ་ལ་ཁོ་ན་རེ། དེ་མི་འཐད་པར་ཐལ། རྩ་བར། ཅིག་ཅར་
རིགས་མི་མཐུན་སྐྱེ་ཡང༌། །ཞེས་གསུངས་པའི་ཕྱིར་ན་མ་ཁྱབ་སྟེ། གར་གྱི་དུས་ལྟ་བུ་ཕྱོགས་གཅིག་ལ་
ཡིད་མ་ཞུགས་པའི་དུས་དབང་ཤེས་རིགས་མི་མཐུན་དུས་ཅིག་ཅར་སྐྱེ་བར་བཤད་པ་ཙམ་ཡིན་པའི་
ཕྱིར༑ གཞན་ཡང༌། སྨིག་རྒྱུ་ལ་ཆུར་འཛིན་པའི་སྒྲོ་འདོགས་དངོས་སུ་སྐྱེད་པའི་མངོན་སུམ་ཆོས་

475ལེའུ་གཉིས་པའི་མཐའ་དཔྱོད མཚན་གཞིའི་སྟེང་དུ་མཚན་ཉིད་ངེས་བྱེད
ཅན༑ ཚད་མ་མ་ཡིན་པར་ཐལ། ཚད་མའི་བྱ་བ་དངོས་སུ་འགོག་པའི་ཕྱིར། དེར་ཐལ། སྨིག་རྒྱུ་ལ་
ཆུར་འཛིན་གྱི་སྒྲོ་འདོགས་དངོས་སུ་བསྐྱེད་པའི་ཕྱིར་རོ། །ཡང་ཁ་ཅིག་ན་རེ། རང་རིག་མངོན་སུམ་ཡིན་
ན་རང་ལས་ངེས་ཀྱི་ཚད་མ་ཡིན་པས་ཁྱབ་སྟེ། རིགས་གཏེར་ལས། དོན་རིག་གཉིས་དང་རང་རིག་
དང་༑ རྗེས་སུ་དཔག་པ་རང་ལས་ངེས །ཞེས་གསུངས་པའི་ཕྱིར་ན་མ་ཁྱབ། འདོད་མི་ནུས་ཏེ རང་
རིག་མངོན་སུམ་ཡིན་ན་རང་གི་གཞལ་བྱ་ལ་ངེས་པ་འདྲེན་ནུས་པས་མ་ཁྱབ་པའི་ཕྱིར། མ་གྲུབ་ན། སོ་
སྐྱེའི་རྒྱུད་ཀྱི་རྣམ་ཤེས་སྐད་ཅིག་མ་གཅིག་གི་ངོ་བོར་གྱུར་བའི་རང་རིག་ཆོས་ཅན། དེར་ཐལ། དེའི་
ཕྱིར༑ ཁྱབ་པ་ཁས། རྟགས་གྲུབ་ཅིང་། འདོད་ན། ཕྲ་བའི་མི་རྟག་པ་མངོན་སུམ་རྟོགས་པའི་སོ་སྐྱེ་ཡང་
ཡོད་པར་ཐལ། དུས་མཐའི་སྐད་ཅིག་མར་གྱུར་པའི་གཞལ་བྱ་མངོན་སུམ་དུ་རྟོགས་ཐུབ་པའི་
ཕྱིར༑ འཁོར་གསུམ། རིགས་གཏེར་རྗེས་འབྲང་། ཡང་ཁ་ཅིག་ན་རེ། གོམས་པ་ཅན་གྱི་མངོན་སུམ་དང་
དོན་བྱེད་སྣང་ཅན་གྱི་མངོན་སུམ། རང་རིག་མངོན་སུམ་དང་རྗེས་དཔག་བཞི་རང་ལས་ངེས་ཀྱི་ཚད་མ་
ཟེར་ན། བུའི་རྒྱུད་ཀྱི་ཕའི་གཟུགས་འཛིན་པའི་མིག་ཤེས་སྐད་ཅིག་གཉིས་པ་དང་། ཚུར་མཐོང་རྒྱུད་ཀྱི་
སྔོན་འཛིན་མངོན་སུམ་སྐད་ཅིག་གཉིས་པ་དང་། དེའི་རྒྱུད་ཀྱི་རང་རིག་སྐད་ཅིག་གཉིས་པ་གསུམ་ཆོས་
ཅན༑ ཚད་མ་ཡིན་པར་ཐལ། རང་ལས་ངེས་ཀྱི་ཚད་མ་ཡིན་པའི་ཕྱིར། འདོད་མི་ནུས་ཏེ བཅད་ཤེས་
ཡིན་པའི་ཕྱིར། རྟོག་གེ་སྐད་ལས། གང་དང་པོ་ཁོ་ནར་ཡུལ་ལ་འཇུག་པའི་ཤེས་པའི་དེ་ཁོ་ན་ཚང་མ་
སྟེ༑ དེ་ཉིད་ལ་ཕྱིས་སྐྱེས་པའི་ཤེས་པ་གཞན་ནི་མ་ཡིན་ཏེ བཟུང་ཟིན་པ་འཛིན་པ་ཉིད་ཀྱིས་དེ་ཚད་མ་མ་
ཡིན་པའི་ཕྱིར་རོ། །ཞེས་གསུངས་པའི་ཕྱིར། ཁྱབ་སྟེ། ཆོས་གྲགས་ཆོས་མཆོག་ལྷ་ཤཱ ཀ་ཛེ་ཏཱ་རི་
སོགས་ཀྱིས་ཀྱང་དེ་ལྟར་བཤད་ཅིང་འཐད་པའི་ཕྱིར།
གཉིས་པ་རང་ལུགས་ལ། རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་གནས་པ་
མེད་པར་རང་ཉིད་མི་འབྱུང་བ་ལ་ངེས་པ་རང་སྟོབས་ཀྱིས་འདྲེན་ནུས་པའི་གསར་དུ་མི་བསླུ་བའི་རིག་པ་
དེ་རང་ལས་ངེས་ཀྱི་ཚད་མའི་མཚན་ཉིད། རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་དུ་

ལེའུ་གཉིས་པའི་མཐའ་དཔྱོད། 476
མཚན་གཞིའི་སྟེང་དུ་མཚན་ཉིད་ངེས་བྱེད།
གནས་པ་མེད་པར་རང་ཉིད་མི་འབྱུང་བ་ལ་ངེས་པ་རང་སྟོབས་ཀྱི་འདྲེན་མི་ནུས་པར་ཕྱིས་འབྱུང་གཞན་
སྟོབས་ཀྱིས་ངེས་པ་འདྲེན་དགོས་པའི་གསར་དུ་མི་སླུ་བའི་ཤེས་དེ་གཞན་ལས་ངེས་ཀྱི་ཚད་མའི་མཚན་
ཉིད༑ དེ་གཉིས་འཐད་དེ། རྣམ་ངེས་ལས། མངོན་སུམ་ཡང་ནི་དོན་མེད་ན། །མི་འབྱུང་བ་ལ་ཚད་མ་
ཉིད༑ ༑འགྲེལ་པ་ཡི་ནི་རང་བཞིན་ཏེ། །རྒྱུ་ཡིན་པས་ན་གཉིས་ཀ་མཚུངས། །ཞེས་དང༌། རྣམ་བཤད་
ལས༑ དེས་ན་མི་བསླུ་བའི་ཆ་རང་སྟོབས་ཀྱིས་ངེས་ན་རང་ངེས་དང་གཞན་སྟོབས་ཀྱིས་ངེས་ན་གཞན་
ངེས་སོ་ཞེས་དང༌། རིགས་ཐིགས་དར་ཊིཀ་ལས། གསར་དུ་མི་བསླུ་བའི་ཤེས་པ་གང་རུང་གི་གཞལ་
བྱའི་དོན་སྣང་བ་ལྟར་དུ་གྲུབ་པ་མེད་ན་རང་ཉིད་མི་འབྱུང་བ་ལ་ཐེ་ཚོམ་འདྲེན་པ་གཞན་ངེས་དང༌། མི་
འདྲེན་པ་རང་ངེས་ཞེས་བྱའོ། །ཞེས་དང་། རྣམ་ངེས་ཊིཀ་ཆེན་ལས་ཀྱང་། གསར་དུ་མི་བསླུ་བའི་ཤེས་
པ་གང་རུང་གི་གཞལ་བྱའི་བདག་ཉིད་ཡུལ་སྟེང་དུ་གནས་པ་མེད་ན་ཚད་མ་རང་ཉིད་མི་འབྱུང་བ་ལ་རང་
སྟོབས་ཀྱིས་ངེས་པ་འདྲེན་པ་རང་ངེས་དང༌། གཞན་སྟོབས་ཀྱིས་ངེས་པ་གཞན་ངེས་སོ། །ཞེས་
གསུངས་པའི་ཕྱིར། དེས་ན་རང་ལས་ངེས་ཀྱི་ཚད་མར་དབྱེ་ན་བརྒྱད་ཡོད་དེ། རང་ཡིན་གྱི་དབང་མངོན་
ལྔ་དང་། མཐའ་གཅིག་ཏུ་རྣལ་འབྱོར་མངོན་སུམ། རྒྱུན་ལྡན་གྱི་རང་རིག་མངོན་སུམ་དང་རྗེས་དཔག་
དང་བརྒྱད་ཡོད་པའི་ཕྱིར། རྟོག་གེ་སྐད་ལས། མངོན་སུམ་ནི་རང་ཉིད་ཁོ་ན་ལས་ཚད་མ་ཉིད་དེ། ཁ་
ཅིག་ནི་གཞན་ལས་སོ། །རྣལ་འབྱོར་བའི་ཤེས་པ་དང་། རང་རིག་པའི་ཤེས་པ་ནི་རང་ཉིད་ཁོ་ན་ལས་
ཚད་མ་ཉིད་དོ། །རྗེས་སུ་དཔག་པ་ནི་ངེས་པའི་བདག་ཉིད་ཅན་གྱི་ཕྱིར་རང་ཉིད་ཁོ་ན་ལས་ཚད་
མའོ༑ ༑ཞེས་སློབ་དབོན་གྱིས་གསུངས་སོ། །ཞེས་གསུངས་པའི་ཕྱིར། རང་ལས་ངེས་ལ་བདག་རྐྱེན་
དང་བྱེད་ལས་ཀྱིས་བསྡུས་ན་ལྔར་ཡང་ཡོད་དེ། ཚད་ཆེན་དཀའ་འགྲེལ་ལས། གཞན་གྱི་ཞེས་བྱ་བ་
སངས་རྒྱས་པ་རྣམས་ཀྱིས་ཏེ། ཅུང་ཟད་རང་ལས་ཚད་མ་ཉིད་དུ་འདོད་དེ། དཔེར་ན་རང་རིག་པའི་
མངོན་སུམ་དང༌། རྣལ་འབྱོར་པའི་ཤེས་པ་དང༌། དོན་བྱེད་པའི་ཤེས་པ་དང༌། རྗེས་སུ་དཔག་པ་
དང་། གོམས་པ་དང་ལྡན་པའི་མངོན་སུམ་ལྟ་བུ་སྟེ། དེ་ནི་འཁྲུལ་བའི་རྒྱུ་སྤངས་པའི་ཕྱིར། གོམས་

ལེའུ་གཉིས་པའི་མཐའ་དཔྱོད། 477
མཚན་གཞིའི་སྟེང་དུ་མཚན་ཉིང་ངེས་བྱེད
པའི་སྟོབས་ཀྱིས་རང་ཉིད་ལས་ངེས་པ་ཡིན་ནོ། །ཞེས་གསུངས་པའི་ཕྱིར། རང་ངེས་གཞན་ངེས་ཚང་
ཆེན་རྩ་འགྲེལ་རྒྱས་སོ། །གཞན་ལས་ངེས་ཀྱི་ཚད་མ་ལ་དབྱེ་ན། རང་ཡིན་གྱི་དབང་མངོན་ལྔ་ཡོད་
དེ། དེར་གྱུར་པའི་སྣང་བ་དང་སྤྱི་གང་རུང་ལས་རང་ལས་ངེས་ཤིང་ཁྱད་པར་གཞན་ལས་ངེས་དགོས་ཀྱི་
དབང་མངོན་གྱི་ཚད་མ་ལྔ་ཡོད་པའི་ཕྱིར། འཐད་ལྡན་ལས། ལ་ལ་ནི་དོན་མེད་ན་མི་འབྱུང་བ་གཞན་
ལས་ངེས་པར་བྱེད་དོ། །ཞེས་གསུངས་པའི་ཕྱིར། ཡང་དེ་ལ་སྣང་བ་རང་ལས་ངེས་ཤིང་བདེན་པ་
གཞན་ལས་ངེས་དང༌། སྤྱི་རང་ལས་ངེས་ཤིང་ཁྱད་པར་གཞན་ལས་ངེས་དང་ཡོད་པ་རང་ལས་ངེས་
ཤིང་། བདག་ཉིད་ཀྱི་སྤྱི་དང་ཁྱད་པར་ཐམས་ཅད་གཞན་ལས་ངེས་གསུམ་ཡོད་དེ། དང་པོ་ནི། ཨུཏྤ་
ལའི་ཁ་དོག་ཡིན་པའི་རྒྱང་རིང་པོའི་སྔོན་པོ་ཙམ་ངེས་ནས་ཅི་ཨུཏྤལའམ་སྔོན་པོ་གཞན་སྙམ་པའི་ཐེ་ཚོམ་
ཟ་དུས་ཀྱི་སྔོ་འཛིན་དུས་ཀྱི་སྔོ་འཛིན་དབང་མངོན་ཚད་མ་ལྟ་བུ། གཉིས་པ་ནི། དོན་ལ་ཤ་བ་ཡིན་པ་ལ་
ཡལ་ག་ལོ་འདབ་ལྡན་པའི་ཤིང་དུ་ངེས་ཀྱང་ཤ་བའམ་སེང་ལྡེང་ངམ་སྙམ་པའི་ཐེ་ཚོམ་ཟ་དུས་ཀྱི་ཤིང་
འཛིན་དབང་མངོན་ཚད་མ་ལྟ་བུ་དང་། གསུམ་པ་ནི། མེ་ཡིན་པ་ལ་རྒྱང་རིང་པོ་ནས་མདོག་དམར་པོ་
གཅིག་ཡོད་པར་ངེས་ཤིང་ཅི་མེའ མ་མེ་མ་ཡིན་ཐེ་ཚོམ་ཟ་དུས་ཀྱི་རྒྱང་རིང་པོའི་དམར་པོ་ཡོད་འཛིན་གྱི་
དབང་མངོན་ཚད་མ་ལྟ་བུ་ཡིན་པའི་ཕྱིར། དང་པོ་གྲུབ་སྟེ། འཐད་ལྡན་ལས། ལ་ལ་ནི་དོན་མེང་ན་མི་
འབྱུང་བ་གཞན་ལས་ངེས་པར་བྱེད་དོ། །ཞེས་དང་། ཚད་ཆེན་ལས་ཀྱང་། མི་མཐུན་འཇུག་པ་མེད་ན་
ཡང་༑ །རིགས་མི་མཐུན་དོན་དོགས་པ་ཡིས། །འབྲས་བུ་སྣང་བའི་ཤེས་པ་ནི། །མེད་ན་ཚད་མ་ངེས་མི་
འགྱུར། །ཞེས་གསུངས་པའི་ཕྱིར། གཉིས་པ་གྲུབ་སྟེ། འཐད་ལྡན་ལས། དེའི་ཤིང་ཤ་བ་ཉིད་ཀྱི་ཁྱང་
པར་མེད་ན་མི་འབྱུང་བར་ངེས་པ་ནི་གཞན་ལས་ཡིན་ནོ། །ཞེས་གསུངས་པའི་ཕྱིར། གསུམ་པ་གྲུབ་
སྟེ༑ འཐད་ལྡན་ལས། འགའ་ཞིག་ཡོད་པར་ཞེན་པར་བྱས་པའི་ཡུལ་ཅན་ཅི་མེ་འདི་བདེན་ནམ་འོན་ཏེ་
མ་ཡིན་ཞེས་མེད་ན་མི་འབྱུང་བར་ཐེ་ཚོམ་ཟ་བ་འདི་ལ་ཡང་བདག་ཉིད་ཐམས་ཅད་གཞན་ལས་ཚང་མ་
ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། འགའ་ཞིག་ཡོད་པར་ཞེན་ཞེས་པས་སྣང་བ་ངེ་ཡོང་པ་

ལེའུ་གཉིས་པའི་མཐའ་དཔྱོད 478
མཚན་གཞིའི་སྟེང་དུ་མཚན་ཉིང་ངེས་བྱེང
ངེས་པར་བསྟན། བདག་ཉིད་ཐམས་ཅད་ཅེས་པས་གཞལ་བྱའི་དོན་གྱི་སྤྱི་དང་ཁྱད་པར་ཐམས་ཅད་ཅེས་
བཤད་དགོས་པས་སྣང་བ་དེའི་སྤྱི་མེ་དང་ཁྱད་པར་བཙོ་སྲེག་གི་དོན་བྱེད་སོགས་གཞན་ལས་ངེས་སུ་
བཤད་པའི་ཕྱིར་ཏེ། ཚད་ཆེན་ལས་ཀྱང༌། མེ་ནི་བྱ་བ་བཙོ་སྲེག་གི ། རྒྱ་ཙམ་མཚན་ཉིད་ཅན་ཡིན་
ཕྱིར ༑ ༑དེས་ནི་དོན་བྱེད་སྣང་བ་ཡི། །ཤེས་པ་ཇི་སྲིད་མ་སྐྱེས་པ། ། དེ་སྲིད་འཁྲུལ་བའི་རྒྱུ་ཡིས་ནི། །དང་
པོ་ཚད་མིན་དོགས་པ་སྐྱེ། །ཞེས་གསུངས་པའི་ཕྱིར།
རྩོད་སྤོང་ལ་ཁོ་ན་རེ གཞན་ལས་ངེས་ཀྱི་ཚད་མའི་མཚན་ཉིད་མི་འཐད་པར་ཐལ། ངེ་འདྲའི་
དབང་མངོན་མེད་པའི་ཕྱིར། དེར་ཐལ། དོན་ལ་མེའི་ཁ་དོག་ཡིན་ཞིང་རྟོག་པས་མེའི་ཁ་དོག་ཡིན་མིན་ཐེ་
ཚོམ་ཟ་བ་མེད་པའི་ཕྱིར་ན་ཁ་ཅིག་འདིར་མ་ཁྱབ་ཟེར་བའང་རུང་ཙམ་མོ། །དེར་ཐལ། དོན་ལ་མེའི་ཁ་
དོག་ཡིན་ན་རྟོག་པས་མེའི་ཁ་དོག་ཏུ་ཏུ་ངེ་ངེས་པས་ཁྱབ་པའི་ཕྱིར་ཟེར། འོ་ན་དོན་ལ་མེ་ཡིན་ཡང་རྟོག་པས་
མེ་ཡིན་པར་མ་ངེས་པ་གཅིག་མེད་པར་ཐལ། དོན་ལ་མེ་ཡིན་ན་རྟོག་པས་མེར་ངེས་པས་ཁྱབ་པའི་
ཕྱིར༑ ཁྱབ་པ་ཁས། དེ་ལ་མ་ཁྱབ་སྟེ། རྟོག་པ་སྤྱི་ལ་ངེས་པ་མེད་ཀྱང་རྟོག་པ་བྱེ་བྲག་པས་མ་ངེས་ཟེར་
ན༑ དངོས་འགལ་ལ་བུད། དེ་རྟོག་པ་རྫས་སྤྱི་མ་ཡིན་པས་ཚིག་ལས་ཞེ་འདོད་ལ་ཡང་མ་སོང་བའི་རྩོང་
ཚུལ་ཡིན་ནོ། །ཡང་ཁོ་ན་རེ། དོན་ལ་མི་རྟག་པ་ཡིན་ཡང་རྟོག་པས་མི་རྟག་པ་ཡིན་མིན་ཐེ་ཚོམ་ཟ་དུས་
ཀྱི་སྒྲ་འཛིན་དབང་མངོན་ཆོས་ཅན། གཞན་ལས་ངེས་ཀྱི་ཚད་མ་ཡིན་པར་ཐལ། གཞན་ལས་ངེས་ཀྱི་
ཚད་མའི་མཚན་ཉིད་དེའི་ཕྱིར། དེར་ཐལ། དེ་ལ་སྐད་ཅིག་མ་སྣང་བ་གང་ཞིག དེ་མ་ངེས་པའི་ཕྱིར་ན་
མ་ཁྱབ། དང་པོ་གྲུབ་སྟེ སྒྲ་དང་སྒྲ་མི་རྟག་པ་གཉིས་གྲུབ་བདེ་རྫས་གཅིག་ཡིན་པའི་ཕྱིར། ཁྱབ་
སྟེ། སྒྲ་འཛིན་མངོན་སུམ་དེ་སྒྲ་དང་གྲུབ་བདེ་རྫས་གཅིག་རྣམས་ལ་ལྟོས་ཏེ་སྒྲུབ་འཇུག་གི་བློ་ཡིན་པའི་
ཕྱིར༑ རྩ་བར། དོན་གྱི་རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ། །ཚད་མ་གཞན་གྱིས་
བརྟག་བྱ་གང༌། །མ་མཐོང་ཆ་གཞར་ཅི་ཞིག་ཡོད། །ཅེས་གསུངས་པའི་ཕྱིར། འདིས་ངེ་ངག་མཐོང་བར་
བསྟན་གྱི་གྲུབ་པར་བཤད་པ་མིན་ནོ། །རྩ་རྟགས་གཉིས་པ་གྲུབ་སྟེ། དེ་ལ་མི་རྟག་པ་དང་སྐང་ཅིག་མ་

479ལེའུ་གཉིས་པའི་མཐའ་དཔྱོད། ཆོ་ངེས་བྱེད
སྣང་ཡང་མ་ངེས་པའི་ཕྱིར། འཐད་ལྡན་ལས། སྐད་ཅིག་མ་ཉིད་ནི་དངོས་པོ་ལ་སྣང་དུ་ཟིན་ཀྱང་ངེས་པ་
མིན་ནོ། །དེས་ན་ཚད་མ་གཞན་གྱིས་ངེས་པར་བྱ་བ་ཡིན་ནོ། །ཞེས་གསུངས་པའི་ཕྱིར། རྩ་བར་འདོད་
མི་ནུས་ཏེ། སྒྲ་མི་རྟག་སྒྲུབ་ཀྱི་ཕྱི་རྒོལ་རྣམ་དག་རྒྱུད་ཀྱི་སྒྲ་འཛིན་མངོན་སུམ་དེ་གཞན་ལས་ངེས་ཀྱི་ཚད་
མ་མ་ཡིན་པའི་ཕྱིར། དེར་ཐལ། དེ་རང་ལས་ངེས་ཀྱི་ཚད་མ་ཡིན་པའི་ཕྱིར། དེར་ཐལ། སྐད་ཅིག་མ་
དེ་དེའི་ཡུལ་དང་གཞལ་བྱ་མཐར་ཐུག སྒྲ་དང་སྒྲའི་དོན་བྱེད་པ་བ པ་དེའི་ཡུལ་དང་གཞལ་བྱ་མཐར་
ཐུག་པའམ་རྫོགས་པ་གཉིས་ཀ་ཡིན་པའི་ཕྱིར། སྒྲ་ཡུལ་སྟེང་དུ་གནས་པ་མེད་ན་རང་ཉིད་མི་འབྱུང་བ་ལ་
ངེས་པ་རང་སྟོབས་ཀྱིས་འདྲེན་པའི་ཕྱིར། དང་པོ་གྲུབ་སྟེ། སྐད་ཅིག་མ་དེའི་བགཞལ་བྱའི་ངོ་བོ་དང་ཁྱད་
པར་གང་དུ་ཡང་མི་རུང་བའི་ཕྱིར། འཐད་ལྡན་ལས། སྐད་ཅིག་མ་ཉིད་ནི་ཁྱད་པར་མ་ཡིན་ཞིང་། ཁྱད་
པར་སྣང་བ་ཡང་མ་ཡིན་ཏེ། དེའི་ཕྱིར་དེ་འདྲ་བ་དེ་ཚད་མ་གཞན་ཁོ་ནས་སྒྲུབ་པར་བྱེད་དོ། །ཞེས་
གསུངས་པའི་ཕྱིར། གཉིས་པ་གྲུབ་སྟེ། དེ་གཉིས་དེའི་སྣང་ཡུལ་གཙོ་བོ་ཡིན་པའི་ཕྱིར། ཁྱབ་
སྟེ༑ འཐད་ལྡན་ལས། དེའི་ཕྱིར་སྣང་བ་ངེས་པས་མངོན་སུམ་གྱི་བྱ་བ་རྫོགས་པ་ཡིན་ནོ། །ཞེས་
གསུངས་པའི་ཕྱིར། གསུམ་པ་གྲུབ་སྟེ། དོན་བྱེད་སྣང་ཅན་གྱི་སྒྲ་འཛིན་དབང་མངོན་ཡིན་པའི་ཕྱིར། དེ་
དེ་ཡིན་པར་ཐལ། དེ་ཡོད་པའི་ཕྱིར། ཚད་ཆེན་ལས། དེ་ཡང་དོན་བྱེད་པ་སྣང་བའི། །ཤེས་ལས་གཞན་
མཚན་ཉིད་ཅན་མིན། །དོན་བྱེད་པར་ཡང་སྣང་བ་ཡིན། །ཤེས་པར་གསལ་བ་རིག་པ་ཡིན། །ཞེས་
གསུངས་པའི་ཕྱིར། ཁྱབ་སྟེ། དེའི་དཀའ་འགྲེལ་ལས། དོན་བྱེད་པའི་ཤེས་པ་དེ་ཡང་རང་རིག་པའི་
མངོན་སུམ་གྱི་རང་ཉིད་ཀྱིས་འབྱུང་བ་ཡིན་ཏེ། གསལ་བར་ཉམས་སུ་མྱོང་བའི་ཕྱིར། དེ་མ་ཐག་ཏུ་
ཉམས་སུ་མྱོང་བ་ཇི་ལྟ་བ་བཞིན་དུ་རྣམ་པར་དཔྱོད་པའི་ཤེས་པ་སྐྱེ་བས་ངེས་པའི་ཕྱིར། རང་ཉིད་ལ་པ་
ཡིན་པར་གྲུབ་པ་ཡིན་གྱི་ཞེས་གསུངས་པའི་ཕྱིར། ཡང་ཁོ་ན་རེ། དོན་ལ་མེ་ཡིན་ཞིང་རྟོག་པས་མེ་ཡིན་
མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་འཛིན་པའི་དབང་པོའི་མངོན་སུམ་གཞན་ལས་
ངེས་ཀྱི་ཚད་མ་ཡིན་པར་ཐལ། དེ་སྣང་བ་རང་ལས་ངེས་ཤིང་བདེན་པ་གཞན་ལས་ངེས་ཀྱི་ཚད་མ་ཡིན་

ལེའུ་གཉིས་བའི་མཐའ་དཔྱོད། 480
མཚན་གཞིའི་སྟེང་དུ་མཚན་ཉིད་ངེས་བྱེད
པའི་ཕྱིར། དེར་ཐལ། དེ་ཡོད་པའི་ཕྱིར་ན་མ་ཁྱབ། རྩ་བར་འདོད་ན། དེ་ཆོས་ཅན། སེམས་ཅན་རྒྱུད་
ཀྱིས་བསྡུས་པར་ཐལ། གཞན་ངེས་ཚད་མ་ཡིན་པའི་ཕྱིར། ཁྱབ་སྟེ། སངས་འཕགས་རྒྱུད་ཀྱི་གཞན་
ལས་ངེས་པའི་ཚད་མ་མེད་པའི་ཕྱིར། དེར་ཐལ། དེའི་རྒྱུད་ཀྱི་ཚད་མ་ཡིན་ན་མངོན་སུམ་གོམས་པ་ཅན་
ཡིན་དགོས་པའི་ཕྱིར། དེར་ཐལ། དེའི་རྒྱུད་ཀྱི་རྣལ་འབྱོར་མངོན་སུམ་སོགས་མངོན་སུམ་གོམས་པ་ཅན་
ཡིན་པའི་ཕྱིར། ཚད་ཆེན་ལས། དེ་ཡི་འབྲས་བུ་མ་མྱོང་ཡང༌། །དང་པོའི་ཤེས་པ་གོམས་བཅས་
འཇུག །ཅེས་དང་། དཀའ་འགྲེལ་ལས། ཤེས་པ་དང་པོ་ལ་ཡང་གོམས་པ་ལ་སོགས་པས་འཁྲུལ་བའི་
རྒྱུ་མཚན་གསལ་བ་དེ་ནི་རང་ཉིད་ལས་ཚད་མ་ཉིད་ཡིན་ནོ། །ཞེས་བསྟན་པའི་ཕྱིར། གོམས་པས་འཇུག་
ན་ཞེས་བྱ་བ་ལ་སོགས་པ་སྨོས་ཏེ། གོམས་པའི་སྟོབས་ཀྱིས་དཔེར་ན་རྣལ་འབྱོར་པ་རྣམས་ནོར་བུ་དང་།
ཞེས་གསུངས་པའི་ཕྱིར། གོང་དུ་འདོད་ན། དོན་ལ་མེ་ཡིན་ཞིང་རྟོག་པས་མེ་ཡིན་མིན་ཐེ་ཚོམ་ཟ་དུས་ཀྱི་
ཁ་དོག་དམར་ལམ་པ་ཆོས་ཅན། སངས་འཕགས་རྒྱུད་ཀྱི་ཁྱོད་འཛིན་དབང་མངོན་ཡོད་པར་ཐལ། ཁྱོད་
གཟུགས་ཡིན་པའི་ཕྱིར། འདོད་ན། དངོས་འགལ་ལ་བུད། ཡང་ཁ་ཅིག དེ་འདྲའི་དམར་འབར་བ་
འཛིན་པའི་དབང་མངོན་མེ་འཛིན་དབང་མངོན་ཡིན་པར་ཐལ། དེ་འདྲའི་དམར་འབར་བ་ཁ་དོག་ཡིན་པའི་
ཕྱིར་ན་རྣམ་པ་གཅིག་ཏུ་མ་ཁྱབ་སྟེ། མེའི་ཁ་དོག་མཐོང་བས་མེ་མཐོང་བར་འཇོག་པའི་ཕྱིར། མཛོད་
ལས༑ འཇིག་རྟེན་གྱི་ནི་ཐ་སྙད་དུ། །ཁ་དོག་དབྱིབས་ལ་ས་ཞེས་བརྗོད། །ཆུ་མེ་ཡང་ངོ་། །ཞེས་
གསུངས་པའི་ཕྱིར། འདིས་མེ་མཐོང་བ་ལ་ཚ་བ་ཁོ་ན་མཐོང་དགོས་སྙམ་པ་སོགས་ལོག་རྟོག་བྱེ་བའི་
མུན་པ་ལུང་རིགས་ཀྱི་ཉི་ཟེར་གཅིག་གིས་བསལ་ཏེ། དཔྱོད་ལྡན་བློ་ཡི་འདབ་མ་བྱེ་བ་ཁྲག་ཁྲིག་བཞད་
པར་བྱས་སོ། །
སྨྲས་པ།
རང་ལས་ངེས་དང་གཞན་ངེས་ཚད་མའི་ལུགས། །
མ་ཕྱེད་འཕགས་ཡུལ་ཕྱི་ནང་པཎ་ཆེན་མང་། །

481ལེའུ་གཉིས་པའི་མཐའ་དཔྱོད མཚན་གཞིའི་སྟེང་དུ་མཚན་ཉིད་ངེས་བྱེད།
སོམ་ཉིའི་རྒྱ་ལས་གྲོལ་འབུང་མ་ཁྲོལ་ན།
ལྗོངས་འདིར་ཕྱེ་སྙམ་ཉི་དྲོས་གཏམ་ལབ་མང་།
རིགས་པ་ཀུ་ཤའི་རྩེ་ལྟར་མ་འདྲེས་ཀྱང༌། །
བློ་གྲོས་རྨོངས་པས་རབ་རིབ་བཞིན་བསྲེས་པས།
ཕྱི་ནང་གྲུབ་མཐའི་རིགས་ལམ་ཤེས་མདུན་ན། །
རྡོལ་གཏམ་ངན་པས་རང་རང་རྒྱལ་མཚན་བྱས།
མངོན་སུམ་དང་པོ་གོམས་པ་འཁྲུལ་རྒྱུ་ཅན། །
ཞི་འཚོས་བཞེད་ཀྱང་མ་གོ་ལྷ་ཤཱཀ་གིས།
བཤད་སྙམ་སྨིག་རྒྱུའི་ཆུར་བྲེལ་ཕན་ཚུན་གྱིས།
རྟོག་པའི་མྱ་ངམ་ཐང་ལ་ངལ་ངལ་ལ་ངལ་ངལ་རྒྱུགས།
དང་པོའི་ཚུལ་དང་གོམས་ཚུལ་འཁྲུལ་རྒྱུ་སོགས། །
མི་ཤེས་གསར་བཤད་སྙིང་ཁམས་ཐག་བཅད་ཀྱང་།
ཐེ་ཚོམ་མི་གྲོལ་ཕྱི་ཕྱིར་སོམ་ཉིའི་རྒྱས།
སླར་འཆིང་དར་གྱི་སྲིན་བུའི་ཁ་ཆུ་བཞིན།
ཤེས་འདོད་གྲོལ་བར་འདོད་ན་རིགས་པའི་སྒོ། །
ཕྱེ་བ་འདིར་ཞུགས་ཚད་ཆེན་རྩ་འགྲེལ་གྱི
སྣ་ཚོགས་ནོར་བུ་ད་ལོངས་ཡི་གེའི་ཚོགས།
མངས་དོགས་མ་སྤྲོས་ལུང་རིགས་རིན་ཆེན་འབར། །
ཞེས་པའང་བར་སྐབས་ཀྱི་ཚིགས་སུ་བཅད་པའོ། །

ལེའུ་གཉིས་པའི་མཐའ་དཔྱོད། ས 482
ཐུབ་པའང་མཚན་ཉིད་དེ་དང་ལྡན་པ
ཐུབ་པའང་མཚན་ཉིད་དེ་དང་ལྡན་པར་བསྟན་པ།
གཉིས་པ་ཐུབ་པའང་མཚན་ཉིད་དེ་དང་ལྡན་པར་བཤད་པ་ལ། ཚད་མའི་དོན་བཤད་ཟིན་དང་
སྦྱར་བ་དང༌། གྱུར་པའི་དོན་བཤད་པ་གཉིས། དང་པོ་ནི། རྩ་བར། དེ་ལྡན་བཅོམ་ལྡན་ཚད་མ་
ཉིད༑ ༑ཅེས་བྱུང་། འཕྲོས་སྦྱོར་མཐའ་དཔྱད་གསུམ། དང་པོ་ནི། ཚད་མ་བསླུ་མེད་ཅན་ཤེས་པ། །ཞེས་
པ་ནས༑ དཔྱད་ཕྱིར་རོ། །ཞེས་པས་མི་བསླུ་བའི་ཚད་མ་བཤད་ནས། དེ་དང་ལྡན་ཞིང་ཚད་མའི་སྐྱེས་བུ་
མཐར་ཐུག་པ་གང་ཡིན་ཞེ་ན། བཞི་བཅོམ་དྲུག་ལྡན་གྱི་སྐྱེས་བུ་དེ་དེ་དང་ལྡན་ཞེས་སྟོན་པར་འདི་
བྱུང་༑ གཉིས་པ་ནི ཐུབ་པ་སངས་རྒྱས་བཅོམ་ལྡན་འདས་ཆོས་ཅན། ཚད་མའི་སྐྱེས་བུ་མཐར་ཐུག་
ཡིན་ཏེ། བདེན་བཞི་ཚད་མས་རྟོགས་པ་མཐར་ཕྱིན་པའི་མི་བསླུ་བའི་སྐྱེས་བུ་ཡིན་པའི་ཕྱིར། ཆོས་
མཆོག་ལྟར་གཙོ་བོ་མདོ་སྡེ་པ་བྱས་ནས་མཐའ་དཔྱད་པ་ལ། ཁ་ཅིག་ན་རེ། བདེན་བཞི་ཚད་མས་རྟོགས་
པའི་སེམས་ཙམ་པ་ཆོས་ཅན། ཚད་མའི་སྐྱེས་བུ་ཡིན་པར་ཐལ། བདེན་བཞི་ཚད་མས་རྟོགས་པའི་སྐྱེས་
བུ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། བདེན་པ་བཞི་རེ་རེ་ནས་ཚད་མས་ངེས་པའི་དེ་ཡིན་པའི་
ཕྱིར༑ དེར་ཐལ། དེ་བཞི་རྗེས་དཔག་གིས་ངེས་པའི་དེ་ཡིན་པའི་ཕྱིར་ཏེ། བདག་མེད་རྟོགས་པའི་
སེམས་ཙམ་པ་ཡོད་པའི་ཕྱིར། རྩ་བར་འདོད་ན། བདེན་བཞི་ལ་ཚད་མའི་སྐྱེས་བུ་ཡིན་པར་ཐལ། ཚད་
མའི་སྐྱེས་བུ་ཡིན་པའི་ཕྱིར། ཁྱབ་སྟེ། ཚད་མའི་སྐྱེས་བུ་དངོས་བཏགས་གཉིས་གང་ལའང་དེ་ལས་
དམན་མི་རུང་བའི་ཕྱིར། དེར་ཐལ། ཚད་མའི་སྐྱེས་བུ་ལ་ཐ་མའང་གཞན་གྱིས་བཀྲིར་མི་ཐུབ་པ་དང༌
སོམ་ཉི་ལས་བརྒལ་བ་དང་། དཀོན་མཆོག་ལ་ཤེས་ནས་དད་པ་ཐོབ་པ་དགོས་པའི་ཕྱིར། ཁྱབ་སྟེ དེ་
གསུམ་འཕགས་ལམ་མ་ཐོབ་པ་དང་། ཆོས་ཀྱི་མིག་མ་ཐོབ་བར་དུ་མི་འབྱུང་བའི་ཕྱིར་ཏེ། སོ་སྐྱེ་ལ་
རྟོགས་པ་ཅི་ཙམ་མཐོ་ཡང་རྟོག་གེ་ལ་བརྟེན་པ་དང་། ཤེས་པ་དེ་ཡང་དུས་གཞན་ན་འགྱུར་བས་མ་ངེས་
པ་དང་། ཤེས་བྱ་ཐམས་ཅད་ལ་ཀུན་རྫོབ་དང་དོན་དམ་པའི་བློ་གཉིས་གང་གིས་ཀྱང་མ་ཁྱབ་པ་དང༌།

483ལེའུ་གཉིས་པའི་མཐའ་དཔྱོད ཐུབ་པའང་མཚན་ཉིད་དེ་དང་ལྡན་པ
དོན་དམ་བདེན་པ་མངོན་སུམ་དུ་མ་རྟོགས་པ་དང་། སྤོབས་པ་ཟད་མི་ཤེས་པ་མ་ཐོབ་པས་སྐྱོ་བ་ཅན་ལྔ་
ཚང་བས་ཁྱབ་པའི་ཕྱིར། མདོ་སྡེ་རྒྱན་ལས། རྟོག་གེ་རྟེན་ཅེང་མ་ངེས་ལ། ། མ་ཁྱབ་ཀུན་རྫོབ་སྐྱོ་བ་
ཅན༑ ༑བྱིས་པ་ལ་ནི་རྟེན་པར་འདོད། །ཅེས་གསུངས་པའི་ཕྱིར། །འདི་ཙམ་གྲུབ་མཐའ་གོང་འོག་ཐུན་
མོང་ཡིན་ཏེ། ཐེག་དམན་ལ་སྒྲུབ་བྱེད་བྱས་པའི་ཕྱིར། གོང་དུ་འདོད་ན། དེ་ཆོས་ཅན། བདེན་པ་བཞི་ལ་
ཆོས་ཀྱི་མིག་དང་། རིག་པ་ཐོབ་པར་ཐལ། ཁྱོད་བདེན་བཞི་ལ་ཚད་མའི་སྐྱེས་བུ་ཡིན་པའི་ཕྱིར། ཁྱབ་
སྟེ༑ དེ་མ་ཐོབ་ན། ལོང་བ་ལྟ་བུ་ཡིན་པས་བདེན་བཞི་ལ་བསླུ་བའི་ཕྱིར། རྩ་བར། བླང་དང་དོར་བྱའི་དེ་
ཉིད་ནི། །ཐབས་དང་བཅས་པ་རིག་མཛད་པ། །གང་དེ་ཚད་མ་ཉིད་འདོད་གྱི། །ཞེས་གསུངས་པའི་དོན་
ཡོད་པའི་ཕྱིར། རྩ་བར་འདོད་མི་ནུས་ཏེ། ཆོས་ཀྱི་མིག་དང་ཆོས་ཀྱི་གཏིང་དཔོག་པའི་རིག་པ་ཐོབ་པ་ལ་
མཐོང་ལམ་ཐོབ་དགོས་པའི་ཕྱིར། རྣམ་གྲངས་བསྡུས་པ་ལས། མཐོང་བས་སྤང་བར་བྱ་བའི་ཉོན་མོངས་
བ་རྣམས་སྤངས་པའི་ཕྱིར། མངོན་སུམ་གྱི་ཡེ་ཤེས་གང་ཡིན་པ་དེ་ནི་འཕགས་པའི་ཤེས་རབ་ཀྱི་མིག་
སྐྱེས་པ་ཡིན་ནོ། །ཞེས་གསུངས་པའི་ཕྱིར། ལུང་ལས་ཀྱང་། ཆོས་ལ་ཆོས་ཀྱི་མིག་ཅེས་པ་ནས། ཆོས་
མཐོང་བ་དང༌། ཆོས་ཐོས་པ་དང༌། ཆོས་རིག་པ་དང༌ཆོས་ཀྱི་གཏིང་རྙེད་པ་དང༌། ནེམ་ནུར་ལས་
རྒལ་བ་དང་། ཐེ་ཚོམ་ལས་རྒལ་བ་དང་། གཞན་གྱི་དྲིང་ལ་མི་འཇོག་པ་དང་། གཞན་གྱི་བཀྲིར་མི་ཐུབ་
པ་དང་། ཞེས་གསུངས་པའི་ཕྱིར། ཁྱབ་སྟེ། གཞི་འགྲེལ་ལས། ཆོས་ཀྱི་མིག་ཅེས་བྱ་བ་འཕགས་པའི་
བདེན་པ་བཞི་མཐོང་བས་ཏེ། རྒྱུན་དུ་ཞུགས་པའི་འབྲས་བུ་ཞེས་བྱ་བའི་ཐ་ཚིག་གོ །ཞེས་དང༌། རྣམ་
གྲངས་བསྡུས་པ་ལས། ཆོས་མཐོང་བ་ནི་སྡུག་བསྔལ་ལ་སོགས་པ་ཡང་དག་པ་ཇི་ལྟ་བ་བཞིན་དུ་མཐོང་
བའོ༑ ༑ཆོས་ཐོས་པ་ནི་དགེ་སྦྱོང་གི་འབྲས་བུ་མཐུན་པར་ཐོབ་པའོ། །ཞེས་པ་ནས། ཆོས་ཀྱི་གཏིང་
སླེབས་པ་ནི་བདེན་པ་མངོན་པར་རྟོགས་པའི་དབང་དུ་བྱས་ཏེ། ཤེས་ནས་དད་པ་རྙེད་པས་སྟོན་པ་དང་
ཆོས་དང་དགེ་འདུན་དང་། བདག་ཉིད་ཀྱིས་འཕགས་པ་དགྱེས་པའི་ཚུལ་ཁྲིམས་རྣམས་རྣམ་པའི་སྒོ་ནས་
ཡང་དག་པ་ཇི་ལྟ་བ་བཞིན་དུ་གཏིང་རྟོགས་པ་ཡིན་ནོ། །ཞེས་གསུངས་པའི་ཕྱིར། གཞན་ཡང་ཚད་མ་

ལེའུ་གཉིས་པའི་མཐའ་དཔྱོད། 484
ཐུབ་པའང་མཚན་ཉིད་དེ་དང་ལྡན་པ
རྒྱུད་ལྡན་གྱི་སྐྱེས་བུ་ཡིན་ན་ཚད་མའི་སྐྱེས་བུ་ཡིན་དགོས་པར་ཐལ། བདེན་བཞི་རྟོགས་པའི་ཚད་མ་རྒྱུད་
ལྡན་གྱི་སྐྱེས་བུ་ཡིན་ན་བདེན་བཞི་ལ་ཚད་མའི་སྐྱེས་བུ་ཡིན་དགོས་པའི་ཕྱིར། འདོད་ན་འཇིག་རྟེན་རྒྱང་
ཕན་པ་ཆོས་ཅན། ཚད་མའི་སྐྱེས་བུ་ཡིན་པར་ཐལ། ཚད་མ་རྒྱུད་ལྡན་གྱི་སྐྱེས་བུ་ཡིན་པའི་ཕྱིར། དེར་
ཐལ༑ མངོན་སུམ་ཚད་མ་རྒྱུད་ལྡན་གྱི་སྐྱེས་བུ་ཡིན་པའི་ཕྱིར། འདོད་མི་ནུས་ཏེ། འཁྲུལ་བའི་ཕུང་པོར་
གྱུར་པའི་སྐྱེས་བུ་ཡིན་པའི་ཕྱིར་ཏེ། ཐར་པར་མ་ཟད་འཇིག་རྟེན་གྱི་མངོན་སུམ་ལ་གྲགས་པའི་ཕ་མ་
སོགས་མེད་པར་འདོད་པའི་བླུན་པོ་ཡིན་པའི་ཕྱིར་ཏེ། རྒྱང་ཕན་པ་ཡིན་པའི་ཕྱིར། གཞན་ཡང་བདེན་
བཞི་ཙམ་རྗེས་དཔག་གིས་ངེས་ཀྱང་། མི་རྟག་སོགས་རྫོགས་པར་མ་རྟོགས་པའི་ལམ་མ་ཞུགས་ཀྱི་མདོ་
སྡེ་བ་ཆོས་ཅན། བདེན་བཞི་ལ་ཚད་མའི་སྐྱེས་བུར་ཐལ། བདེན་བཞི་ཚད་མས་ངེས་པའི་གང་ཟག་ཡིན་
པའི་ཕྱིར། ཁྱབ་པ་ཁས། འདོད་མི་ནུས་ཏེ། བདེན་བཞི་ལ་འཁྲུལ་བ་སྐྱེ་བའི་གང་ཟག་ཡིན་པའི་
ཕྱིར༑ རྩ་བར། མི་ཤེས་སྟོན་པར་བྱེད་པ་ལ། །འཁྲུལ་བར་དོགས་པ་ཅན་རྣམས་ཀྱིས། །ཞེས་གསུངས་
པའི་ཕྱིར དེ་བཞིན་དུ་སྤྲོ་སླའོ། །ཡང་ཁ་ཅིག་ན་རེ། ཐུབ་པ་བཅོམ་ལྡན་འདས་ཆོས་ཅན། ཇི་ལྟ་བ་དང་
ཇི་སྙེད་པའི་དོན་ལ་ཚད་མར་གྱུར་པ་ཡིན་ཏེ དེ་ལ་གསར་དུ་མི་བསླུ་བའི་ཤེས་པ་ཡིན་པའི་ཕྱིར་ཟེར་
ན༑ དེ་ཆོས་ཅན། ཤེས་པ་ཡིན་པར་ཐལ། འདོད་པའི་ཕྱིར། ཡང་ཁ་ཅིག་ན་རེ། དེའི་རྒྱུད་ཀྱི་ཡེ་ཤེས་
ཆོས་ཅན། ཇི་ལྟ་བ་དང་ཇི་སྙེད་པའི་དོན་ལ་ཚད་མར་གྱུར་པ་ཡིན་ཏེ། དེ་ལ་གསར་དུ་མི་བསླུ་བའི་རིག་
པ་ཡིན་པའི་ཕྱིར་ཟེར་ན། འདི་དང་སྔ་མ་གཉིས་ཀས་རྟགས་འགོད་ཚུལ་མི་འཐད་པར་ཐལ། ལྷ་ཤཱ ཀ་
ལྟར་ནའང་མི་འཐད། རྒྱན་ལྟར་ན་ཕྱོགས་སུ་ཡང་མ་སོང་བའི་ཕྱིར། དང་པོ་དེར་ཐལ། ལྷས། དེ་
བཞིན་བཅོམ་ལྡན་ཚད་མ་ཉིད། ཅེས་ཚད་མ་གཉིས་དབེར་ལེན་ཚུལ་གཉིས་བཤད་པའི་དཔེ་དོན་གཉིས་
ཀའི་ཁྱད་པར་གཉིས་གཉིས་ཀྱི་གཅིག་ཀྱང་མ་བྱུང་བའི་ཕྱིར། ལྷས། དེ་བཞིན་བཅོམ་ལྡན་ཚད་མ་
ཉིད ༑ ༑འདི་ཚད་མ་དང་ཡང་ཅི་ཞིག་མཚུངས་ན། གང་གིས་ན་ཚད་མ་དང་འདྲ་བས་ཚད་མ་ཉིད་
ཡིན༑ ཚད་མའི་མཚན་ཉིད་པ་ཉིད་དང་མཚུངས་པ་ཡིན་ནོ། །ཞེས་གསུངས་པའི་ཕྱིར། ལྡན་

ལེའུ་གཉིས་བའི་མཐའ་དཔྱོད། 》 485 ཐུབ་པའང་མཚན་ཉིད་དེ་དང་ལྡན་པ།
པ་དང་མཚུངས་པའི་སྐད་དོད་བཱན་དང་པ་ཏ་ཡོད་ཀྱང་གྲུབ་འབྲས་པཱ་རིང་ཡོད་པ་སོགས་མི་ཤེས་པ་
བདེན་ཡང་། ས་བཅད་རགས་པ་ཡང་མ་ཤེས་འདུག་གོ །གཞན་ཡང༌། གསར་དུ་མི་བསླུ་བའི་ཤེས་པ་
ཙམ་རྟགས་སུ་འགོད་པ་ཤིན་ཏུ་ཐ་ཆད་ཡིན་པར་ཐལ། དཔེ་ཚད་མ་འགོད་ན་ཡང་མི་བསླུ་བ་དང༌། མ་
ཤེས་དོན་གསལ་ཞེས་འགོད་དགོས་པའི་ཕྱིར། དེར་ཐལ། དཔེ་ལ་དེ་གཉིས་ཚིག་དེ་ལྟར་དགོས་པ་གང་
ཞིག དཔེ་དེ་གཉིས་ཀྱི་ལེགས་པ་ལ་སོགས་པའི་རང་བཞིན་ཅན་འཁྲུལ་ཟད་མི་བསླུ་བའི་རང་བཞིན་ཅན་
གྱི་སྐྱེས་བུ་འདོད་དོན་ལ་མི་བསླུ་བར་མཛད་པ་དང་། སྐྱེས་བུའི་མི་ཤེས་པའི་དོན་གསལ་བར་སྟོན་པར་
མཛད་པས་ན། རྒྱུ་མཚན་དེ་གཉིས་ཀྱི་ཕྱིར་ཚད་མའི་སྐྱེས་བུའམ་སྐྱེས་བུ་ཚད་མ་ཡིན་ཞེས་བཤད་དགོས་
པའི་ཕྱིར། དང་པོ་གྲུབ་སྟེ། ལྷས། ཚད་མའི་མཚན་ཉིད་རྣམ་པ་གཉིས་ཉིད་དང་མཚུངས་པ་ཡིན་
ནོ༑ །ཇི་ལྟར་མངོན་པར་འདོད་པ་བཞིན་དུ་བསྒྲུབ་པར་བྱ་བའི་དོན་ལ་མི་བསླུ་བའི་ཕྱིར་དང་། མི་ཤེས་
པའི་དོན་གསལ་བར་བྱེད་པའི་ཕྱིར་ཚད་མ་ཉིད་དོ། །ཞེས་གསུངས་པའི་ཕྱིར། གཉིས་པ་གྲུབ་
སྟེ། ལྷས། དེ་ལྟར་ན་བཅོམ་ལྡན་འདས་ཀྱང་ངེས་པར་ལེགས་པ་ལ་སོགས་པའི་མཚན་ཉིད་ཅན་གྱི་སྐྱེས་
བུའི་དོན་ལ་མི་བསླུ་བར་མཛད་པ་དང་། རྟོགས་པ་སྐྱེས་བུའི་དོན་བསྒྲུབ་པར་བྱ་བའི་མི་ཤེས་ལ་སྟོན་པར་
མཛད་པ་དེའི་ཕྱིར་རོ། །ཞེས་གསུངས་པའི་ཕྱིར། ཁྱབ་སྟེ། ངེས་པར་ལེགས་པ་སོགས་ཀྱི་དོན་ནི་བདེར་
གཤེགས་ཀྱི་སུ་ག་ཏའི་སུ་བདེ་བ་དང་ལེགས་པ་སོགས་ལ་བྱས་པས་འཁྲུལ་བ་མ་ལུས་པར་སྤངས་པའི་
མི་བསླུ་བ་ཚང་། ག་ཏ་རྟོགས་པ་དང་གཤེགས་པ་དང་སྟོན་པ་ལ་འཇུག་པས་མི་ཤེས་པ་སྟོན་པར་བྱེད་
པས་ན་མ་ཤེས་དོན་གསལ་ཡང་ཚང་བའི་ཕྱིར། དང་པོ་གྲུབ་སྟེ། རྩ་བར། སྡུག་བསྔལ་རྟེན་མིན་
ཕྱིར། ༑ལེགས་ཡིན། ཞེས་དང་། བདག་ལྟའི་ས་བོན་སྤངས་པའི་ཕྱིར། །སླར་མི་གཤེགས་པ་ཉིད་ཡིན་
ནོ༑ ༑ནས། གོམས་ཕྱིར་མ་ལུས་སྤངས་པ་ཉིད། །ཅེས་གསུངས་པའི་ཕྱིར། གཉིས་པ་གྲུབ་སྟེ། རྩ་
བར༑ སྐྱོབ་ལས་དེ་ཉིད་དང་བརྟན་དང༌། །མ་ལུས་ཁྱད་པར་མཁྱེན་པར་གྲུབ། །གཤེགས་པ་རྟོགས་པའི་
དོན་ཕྱིར་ཏེ། །དེ་ཕྱིར་ཕྱི་རོལ་པ་དང་སློབ། །མི་སློབ་ལས་ལྷག་དེ་ཡི་ཕྱིར། །གཞན་དོན་མཁྱེན་སྦྱོར་དེ་

ལེའུ་གཉིས་པའི་མཐའ་དཔྱོད། 486 ཐུབ་པའང་མཚན་ཉིད་དེ་དང་ལྡན་པ
སྟོན་པ། །ཞེས་གསུངས་པའི་ཕྱིར། འདིས་ནི་ཚད་མའི་སྐྱེས་བུ་དངོས་དང་སྟོན་པ་དངོས་སེམས་ཅན་ལ་
མི་ཡོང་བ་གསལ་བར་བཤད་དོ། །རྩ་རྟགས་གསུམ་པ་གྲུབ་སྟེ། དེ་ལྟ་བུའི་བདེར་གཤེགས་ཡིན་པ་དེའི་
ཕྱིར་ཚད་མའི་རང་བཞིན་གྱི་སྐྱེས་བུར་བཤད་པ་དེ་ཡིན་པའི་ཕྱིར། ལྷས། དེའི་ཕྱིར་ཚད་མ་ཡིན་ནོ། དེ་
ལྟར་ན་ཅི་ཙམ་དང་འཇལ་བར་བྱེད་པ་དང་དངོས་པོ་རྟོགས་པའི་མཚན་ཉིད་ཀྱང་གསུམ་སྟེ ཚད་མ་ཉིད་
ཀྱི་ཆོས་མཐུན་པ་ཉིད་ཅན་འཆད་པར་འགྱུར་བ་ཡང་གྲུབ་པར་བྱས་ན་དཔེར་བྱས་པ་ཡིན་ནོ། །ཞེས་
གསུངས་པའི་ཕྱིར། ཁྱབ་སྟེ། དེའི་འཆད་པར་འགྱུར་བ་ཡང་ཞེས་པ་ནི། རྩ་བར། རྒྱུ་སྤངས་ཡོན་ཏན་
གསུམ་བདེར་གཤེགས། །ཉིད་ཡིན། ཞེས་དང༌། ཡང་རྩ་བར། བརྩེ་བས་ལེགས་དང་ཡེ་ཤེས་
ལེགས། །བདེན་པ་གསུང་མཛད་སྒྲུབ་བྱེད་བཅས། །དེ་གསུང་བར་ཡང་མངོན་སྦྱོར་ལྡན། །གང་ཕྱིར་
དེས་ན་ཚད་མ་ཉིད། །ཅེས་གསུངས་པའི་ཕྱིར། ཁྱབ་སྟེ། དང་པོའི་རྒྱུ་བསམ་སྦྱོར་ཕུན་ཚོགས་གཉིས་
སྔོན་སོང་དང༌། ལེགས་པར་སྤངས་པ་དང་ཐབས་ལེགས་པ་སྔོན་དུ་སོང་བ་དང་། བདག་ལྟ་བག་
ཆགས་དང་བཅས་པ་སྤངས་པའི་ཡོན་ཏན་གསུམ་བདེ་གཤེགས་ཀྱི་དོན་དང་། ལུང་ཕྱི་མས་ཐབས་ཤེས་
གཉིས་ཀྱི་སྒོ་ནས་འཁྲུལ་བྲལ་སྒྲུབ་བྱེད་ཀྱི་ཚོགས་གཉིས་རྫོགས་པས་ཀྱང་ཚད་མའི་སྐྱེས་བུ་ཡིན་ཞེས་
བཤད་པའི་ཕྱིར། རྩ་བར། སྒྲུབ་བྱེད་ལ་ལྟོས་ཚད་ཡིན་རིགས། །ཞེས་གསུངས་པའི་
ཕྱིར༑ ཤཱཀྱས། །གཞན་དག་ནི་གང་གིས་དང་པོར་ཕུང་པོ་དང་ཁམས་དང་སྐྱེ་མཆེད་ལ་སོགས་པའི་
དངོས་པོ་ཐམས་ཅད་ཀྱི་རང་དང་སྤྱིའི་མཚན་ཉིད་ཀྱི་བྱེ་བྲག་ཐ་དད་པ་རྣམ་པ་སྣ་ཚོགས་ཐམས་ཅད་ཚད་
མས་མི་བསླུ་བ་ཅན་དང་། དེ་དང་འགལ་བ་མེད་པར་སྟོན་པར་མཛད་པའི་སྟོན་པ་པོ་དེ་ནི་ཚད་མ་ཉིད་
ཀྱིས་སྒྲུབ་པར་བྱེད་པ་ནན་ཏན་དུ་མཛད་པ་འབྲས་བུར་གྱུར་པ་ཉིད་ཀྱིས་སྟོན་པས་རྗེས་སུ་དཔོག་
གོ ༑ཞེས་གསུངས་པའི་ཕྱིར་ཏེ། དེ་ལ་ཆོས་ཐམས་ཅད་མ་འཁྲུལ་བར་སྟོན་པ་ལ་དེ་མངོན་སུམ་དུ་
རྟོགས་པ་ཡང་དགོས་པའི་ཕྱིར། རྩ་བར། ཐབས་བྱུང་དེ་རྒྱུ་ལྐོག་གྱུར་པ། །དེ་འཆད་པ་ནི་དཀའ་བ་
ཡིན༑ ༑ཞེས་གསུངས་པའི་ཕྱིར་དང༌། ཤཱཀྱས། མངོན་སུམ་མ་མཛད་པར་རྣམ་པ་ཐམས་ཅད་ཚད་མ་

ལེའུ་གཉིས་པའི་མཐའ་དཔྱོད། ༢ 487
ཐུབ་པའང་མཚན་ཉིད་དེ་དང་ལྡན་པ
དང་མི་འགལ་བར་སྟོན་པ་མི་སྲིད་དོ། །ཞེས་སྨྲའོ། །ཞེས་གསུངས་ཤིང་། ཤེས་བྱེད་གཉིས་ཀྱང་བཀོད་
པའི་ཕྱིར། འདི་ལ་ཡང་དག་པ་གཅིག་མ་གོ་ན་སྐྱབས་འགྲོ་རྣམ་དག་ཀྱང་ཡོང་བ་ཁོ་བོས་མི་ཤེས་
སོ༑ ༑གཞན་ཡང་། རྩ་རྟགས་གཉིས་པ་རྒྱན་མཁན་པོའི་ལུགས་ལྟར་ན་ཁྱེད་ཅག་གི་གསར་དུ་མི་བསླུ་
བའི་ཤེས་བ་རྟགས་སུ་བཀོད་པའི་སྦྱོར་བ་དེ། རྩ་བར། དེ་ལྡན་བཅོམ་ལྡན་ཚད་མ་ཉིད། །ཅེས་པའི་དོན་
སྦྱོར་དུ་འདོད་པ་ཤིན་ཏུ་མི་འཐད་པར་ཐལ། འཁྲུལ་བ་ཐམས་ཅད་བཟློག་པ་དང༌། དོན་དམ་པའི་ཚད་མ་
དང་། ཐམས་ཅད་མཁྱེན་པ་གསུམ་གྱི་སྒོ་ནས་བཤད་དགོས་པའི་ཕྱིར། རྒྱན་ལས། དེ་ཕྱིར་བཤད་པ་
ནི༑ ཡང་དག་མིན་པ་བཟློག་དོན་དུ། འཁྲུལ་བ་བཟློག་པའི་དོན་དུ་བཅོམ་ལྡན་འདས་ཏེ། ཡང་དག་ཉིད་
གསུངས་གང་གི་ཕྱིར། དེ་ལྟ་ཡིན་པ་དེའི་ཕྱིར། དེ་ཉིད་ཐམས་ཅད་མཁྱེན་པ་ཡིན་གྱི་གཞན་ནི་མ་ཡིན་ནོ་
དེ་ལྟ་ན་ཡང་ཚད་མ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། བཅོམ་ལྡན་འདས་ཚད་མ་དམ་པའི་
སྐྱེས་བུ་ཡིན་པས་མངོན་སུམ་དང་རྗེས་དཔག་གི་ཐ་སྙད་པའི་ཚད་མ་དང་ལྡན་པས། བསྟོད་མི་རིགས་
པར་བཤད་པའི་ལན་དུ་བདེ་གཤེགས་ཀྱི་དོན་དེ་ལྡན་པའི་བཅོམ་ལྡན་འདས་ལ་ཚད་མ་ཉིད་ཅེས་ཕྱོགས་
གླང་གིས་བསྟོད་པར་བཤད་པའི་ཕྱིར། དང་པོ་གྲུབ་སྟེ། རྒྱན་ལས། འོ་ན། ཇི་ལྟར་བཅོམ་ལྡན་འདས་
ཚད་མ་ཡིན། མངོན་སུམ་དང་རྗེས་སུ་དཔག་པ་དག་ནི་ཐ་སྙད་དུ་ཚད་མ་ཡིན་གྱི། བཅོམ་ལྡན་འདས་ནི་
མ་ཡིན་ཏེ། ཞེས་གསུངས་པའི་ཕྱིར། གཉིས་པ་གྲུབ་སྟེ། རྒྱན་ལས། འདི་ལ་བཤད་པ་ནི་དེ་ལྡན་བཅོམ་
ལྡན་ཚད་མ་ཉིད། དེ་བཞིན་གཤེགས་པ་ནི་བཅོམ་ལྡན་འདས་སོ། །དེ་དང་ལྡན་པས་བཅོམ་ལྡན་འདས་ནི་
མངོན་སུམ་གྱི་རང་བཞིན་གྱི་ཚད་མ་ཡིན་ཏེ། ཕྱིས་བསྟན་པར་བྱའོ། །ཞེས་གསུངས་པའི་ཕྱིར། ཁྱབ་
སྟེ༑ ཆོས་ཐམས་ཅད་ལ་དེ་སྒྲ་དང་བཞིན་སྒྲ་བྱས་ན། ཆོས་དེ་དང་དེ་རང་རང་གི་ངོ་བོ་བཞིན་དུ་ཐུགས་
སོང་བའམ། གཤེགས་ཤིང་རྟོགས་པ་དེ་བཞིན་གཤེགས་པར་སྤྱན་རས་གཟིགས་བརྟུལ་ཞུགས་ཀྱིས་
བཤད་པའི་ཕྱིར།
ཌ་རང་ལུགས་ནི། བཅོམ་ལྡན་འདས་འདས་ཤཱ ཀྱ་ཐུབ་པ་ཆོས་ཅན། གྲོལ་བ་དོན་གཉེར་ལ་ཚད་

488ལེའུ་གཉིས་པའི་མཐའ་དཔྱོད ཐུབ་པའང་མཚན་ཉིད་དེ་དང་ལྡན་པ
མའི་སྐྱེས་བུར་རིགས་ཏེ། དེ་ལ་ཐར་ལམ་ལེགས་པར་སྟོན་པ་དང་། བདེན་པ་དང་། དེ་གསུངས་པ་ལ་
བརྩོན་པ་དང་ལྡན་པའི་སྟོན་པ་ཡིན་པའི་ཕྱིར་ཏེ། དཔེར་ན། རང་གི་མཁན་པོ་མཁས་བརྩེ་དང་ལྡན་པའི་
སློབ་དཔོན་ལྟ་བུ་ཞེས་རང་བཞིན་གྱི་རྟགས་ཀྱིས་གྲུབ་པའི་ཕྱིར། ལྷས སྦྱོར་བ་ནི་གང་ཞིག་གང་གི་
ཕྱིར༑ གང་དོན་དུ་གཉེར་བ་ལ་ལེགས་པ་དང་བདེན་པ་སྟོན་པར་བྱེད་ཅིང༌། དེ་སྟོན་པ་ལ་བརྩོན་པ་དང་
ལྡན་པ་དེ་ནི་དོན་དུ་གཉེར་བའི་མཁས་པ་དེས། ཚད་མ་ཉིད་དུ་བྱ་བའམ་དེའི་ཚིག་བསྒྲུབ་པར་བྱ་བ་ཡིན་
ཏེ༑ དཔེར་ན། ཇི་སྐད་བཤད་པའི་ཡོན་ཏན་ལྡན་པའི་མཁན་པོ་སློབ་མ་ལ་སྟོན་པར་བྱེད་པའི་ཚིག་སློབ་
མ་མཁས་པ་སྐྲུན་པར་བྱེད་པ་ལྟ་བུའོ། །བཅོམ་ལྡན་འདས་ཀྱང་གྲོལ་བར་འདོད་པ་རྣམས་ལ་ལེགས་པ་
དང་བདེན་པའི་དོན་སྟོན་པར་མཛད་ཅིང་འཆད་པ་ལ་བརྩོན་པ་ཡིན་ནོ་ཞེས་བྱ་བ་རང་བཞིན་གྱི་གཏན་
ཚིགས་སོ། །ཞེས་གསུངས་པའི་ཕྱིར། ལྷག་མ་འོག་ཏུ་སྟོན་པར་འགྱུར་རོ། །དེ་ལ་ཁོ་ན་རེ། ཉན་ཐོས་
འཕགས་པ་རྒྱུན་ཞུགས་ཆོས་ཅན། བདེན་བཞི་ལ་ཚད་མའི་སྐྱེས་བུ་ཡིན་པར་ཐལ། བདེན་བཞི་ལ་ཆོས་
ཀྱི་གཏིང་དཔོག་པའི་སྐྱེས་བུ་ཡིན་པའི་ཕྱིར་ན་མ་ཁྱབ་སྟེ། ཁ་ཅིག་མ་གྲུབ་ན། དེར་ཐལ། བདེན་བཞི་
མངོན་སུམ་དུ་རྟོགས་པའི་འཕགས་པ་ཡིན་པའི་ཕྱིར། རྩ་བར་འདོད་ན། བདེན་བཞིའི་རང་བཞིན་ལ་
འཁྲུལ་བ་བྲལ་བའི་སྐྱེས་བུ་ཡིན་པར་ཐལ། འདོད་པའི་ཕྱིར། འདོད་ན། བདེན་བཞིའི་ངོ་བོ་མ་ལུས་པ་
མངོན་སུམ་དུ་མཁྱེན་པར་ཐལ། འདོད་པའི་ཕྱིར། འདོད་མི་ནུས་ཏེ། སེམས་ཅན་ཡིན་པའི་ཕྱིར། ཀུན་
མཁྱེན་ཡེ་ཤེས་ལ་ཚད་མས་ཁྱབ་པར་བསྒྲུབས་ཟིན་ཀྱང་། དེ་ལ་ཁོ་ན་རེ། བཅད་ཤེས་མེད་པར་
ཐལ༑ རྟོགས་ཟིན་རྟོགས་པའི་རྣམ་མཁྱེན་ཚད་མ་ཡིན་པའི་ཕྱིར་ན་རྣམ་པ་གཅིག་ཏུ་མ་ཁྱབ་སྟེ། དེས་
རྟོགས་ཟིན་རྟོགས་ཙམ་མ་ཡིན་པར་གསར་རྟོགས་ཡང་ཡོད་པའི་ཕྱིར། དེར་ཐལ། རྣམ་མཁྱེན་སྐད་ཅིག་
ཕྱི་མ་དང་མཉམ་དུ་སྐྱེས་པའི་དངོས་པོ་དེ་རྣམ་མཁྱེན་སྐད་ཅིག་སྔ་མས་རང་དུས་ན་མ་འོངས་པའི་ཚུལ་
གྱིས་མཁྱེན་པའི་ཕྱིར། ཁྱབ་སྟེ། རྣམ་མཁྱེན་སྐད་ཅིག་ཕྱི་མས་དེ་རང་དང་དུས་མཉམ་ཚུལ་དུ་མཁྱེན་
པའི་ཕྱིར་དང་། སྔ་མས་དེ་རང་དང་དུས་མཉམ་པར་མཁྱེན་ཚུལ་མེད་པའི་ཕྱིར་ཏེ། དེ་དང་དུས་མཉམ་དུ་

ལེའུ་གཉིས་པའི་མཐའ་དཔྱོད། 489
ཐུབ་པའང་མཚན་ཉིད་དེ་དང་ལྡན་པ།
མ་གྲུབ་པའི་ཕྱིར། གོང་གི་མ་ཁྱབ་མཚམས་ཀྱི་རྟགས་གྲུབ་སྟེ། དེ་དུས་སུ་དེ་མ་འོངས་པ་ཡིན་པའི་ཕྱིར་
དང་༑ དངོས་པོ་གནས་ཚུལ་ཐམས་ཅད་མཁྱེན་དགོས་པའི་ཕྱིར། ཡང་ཁ་ཅིག་ན་རེ། ཆོས་ཐམས་ཅད་
མངོན་སུམ་དུ་རྟོགས་པའི་རྣམ་མཁྱེན་ཆོས་གྲགས་ཀྱིས་ཁས་མི་ལེན་པར་ཐལ། རྩ་བར། རྣལ་འབྱོར་
རྟོགས་པ་བསམ་མི་ཁྱབ། །ཅེས་གསུངས་པའི་ཕྱིར་ན་མ་ཁྱབ་སྟེ། ཀུན་མཁྱེན་ཡང་ཚུར་མཐོང་དང་རྟོག་
གེ་བ་མན་ཆད་ཀྱི་ཇི་བཞིན་བསམ་ལས་འདས་པར་བཤད་པ་ཙམ་ཡིན་པའི་ཕྱིར། རྩ་བར་འདོད་མི་ནུས་
ཏེ༑ ཤེས་བྱ་མ་ལུས་མཁྱེན་པའི་སྒྲིབ་པ་སྤངས་པའི་ཡེ་ཤེས་མངའ་བའི་ཕྱིར། ཚད་ཆེན་ལས། དངོས་
སུ་བྱས་པའི་ཁྱད་པར་ཕྱིར། །བག་ཆགས་བཅས་སྐྱོན་མེད་འགྱུར་ཕྱིར། དེས་ན་ཐམས་ཅད་མཁྱེན་ཉིད་
གྲུབ༑ ༑སྒྲིབ་པ་ཐམས་ཅད་ལས་གྲོལ་ཕྱིར། །དེ་ཡང་བདེ་བར་གཤེགས་པ་གྲུབ། །ཅེས་གསུངས་པའི་
ཕྱིར༑
གཉིས་པ་ལ་གྱུར་པ་སྨོས་པའི་དགོས་པ་དང༌། དེ་ལ་རྩོད་སྤོང་གཉིས། དང་པོ་ནི། རྩ་
བར༑ མ་སྐྱེས་པ་ནི་བཟློག་དོན་དུ། །སོགས་རྐང་པ་གསུམ་བྱུང༌། གྱུར་བ་སྨོས་པའི་དགོས་པ་གཉིས་
ཡོད་དེ། རྣམ་བཅད་ལ་ཀུན་མཁྱེན་པའི་སྐྱེས་བུ་རང་གི་རྒྱུ་ལས་མ་སྐྱེས་པ་ཟློག་པར་བྱེད། ཡོངས་གཅོད་
ལ་སྒྲུབ་བྱེད་ཐབས་ཤེས་ཁྱད་པར་ཅན་གོམས་པ་མཐར་ཕྱིན་པའི་ཚད་མའི་སྐྱེས་བུར་འཁྲུངས་པར་གོ་
བའི་ཆེད་ཡིན་པའི་ཕྱིར། གཉིས་པ་ལ་ཤེས་བྱ་ཐམས་ཅད་བཟོ་ཤེས་པ་ཀུན་མཁྱེན་ཡིན་པ་དགག་པ་
དང་༑ ཐམས་ཅད་ཀྱི་ཇི་ལྟ་བ་བཞིན་མངོན་སུམ་དུ་མཁྱེན་པ་ཀུན་མཁྱེན་དུ་སྒྲབ་པ་གཉིས། དང་པོ་ལ་
ཐམས་ཅད་ཀྱི་བྱེད་པོ་དབང་ཕྱུག་གི་ངོ་བོ་དགག་པ་དང་། སྒྲུབ་བྱེད་དགག་པ་གཉིས། དང་པོ་ལ། རྟག་
པ་དགག་པ་དང་། མི་རྟག་ན་ཡང་དགག་པ་གཉིས། དང་པོ་ནི། རྩ་བར། ཚད་མ་རྟག་པ་ཉིད་ཡོད་
མིན༑ །ཞེས་སོགས་རྐང་པ་བདུན་བྱུང་། གཉིས་པ་ནི། རྩ་བར། རྣམ་འགས་ཕན་གདགས་བྱ་མིན་
ཕྱིར། །མི་རྟག་ན་ཡང་ཚད་མེད་ཉིད། །ཅེས་བྱུང༌། གཉིས་པ་ལ་སྒྲུབ་བྱེད་ལྟར་སྣང་དུ་བསྟན་པ་
དང་༑ ཀུན་གྱི་བྱེད་པོ་ཡིན་པ་ལ་ཚད་མའི་བསལ་བ་བསྟན་པ་གཉིས། དང་པོ་ལ་མདོར་བསྟན་དང་

490ལེའུ་གཉིས་པའི་མཐའ་དཔྱོད འབྲས་མཚུངས་ཀྱི་ལྟག་ཆོད
རྒྱས་བཤད་གཉིས། དང་པོ་ནི། རྩ་བར། སྡོད་འཇུག་དབྱིབས་ཀྱི་ཁྱད་པར་དང་། །ཞེས་སོགས་ཚིགས་
བཅད་གཅིག་བྱུང་། གཉིས་པ་ལ་སྒྲུབ་བྱེད་ཀྱི་དོན་བརྟགས་ལ་དགག་པ་དང་། དེས་རིགས་གཞན་ཡང་
ཁེགས་པ་དང་། དེས་གྲུབ་དོན་གསུམ། དང་པོ་ལ་དབྱིབས་དོན་རྟགས་སུ་མི་རུང་བ་དང་། དབྱིབས་སྒྲ་
འཇུག་པ་རྟགས་སུ་མི་རུང་བ་གཉིས། དང་པོ་ལ། དབྱིབས་ཁྱད་པར་ཅན་ལ་ཕྱོགས་ཆོས་མ་གྲུབ་པ་དང།
དབྱིབས་ཙམ་མ་ངེས་པ་གཉིས། དང་པོ་ནི། རྩ་བར། བྱིན་རླབས་ཡོད་མེད་རྗེས་འཇུག་ཅན། །ཞེས་
སོགས་རྐང་པ་བཞི་བྱུང༌། གཉིས་པ་ལ་མ་ངེས་པའི་དཔེ་དང་། ངེས་ན་ཧ་ཅང་ཐལ་བ་དང་། འབྲས་
མཚུངས་ཀྱི་ལྟག་ཆོད་དུ་ཐལ་བ་སྤངས་པ་གསུམ། དང་པོ་ནི། རྩ་བར། ཐ་དད་དངོས་ལ་རབ་གྲུབ་
པ༑ ༑སོགས་རྐང་པ་བཞི་བྱུང༌། གཉིས་པ་ནི། རྩ་བར། དེ་ལྟ་ཡིན་ན་རྫ་མཁན་གྱི། །ཞེས་སོགས་རྐང་
བ་བཞི་བྱུང་།
འབྲས་མཚུངས་ཀྱི་ལྟག་ཆོད་བཤད་པ།
གསུམ་པ་འབྲས་མཚུངས་ཀྱི་ལྟག་ཆོད་དུ་ཐལ་བ་སྤངས་པ་དེ་སྟོན་པར། རྩ་བར། བསྒྲུབ་བྱའི་
རྗེས་འགྲོ་ཕྱིར་འབྲས་བུ། །ཞེས་སོགས་རྐང་པ་བཞི་བྱུང༌། འདི་དག་ལ་འཕྲོས་སྦྱོར་མཐའ་དཔྱད་པ་
གསུམ། དང་པོ་ནི། རྐང་མིག་གིས་ལྟག་ཆོད་ཀྱི་རྣམ་གཞག་མང་དུ་བཤད་པ་འགོག་ཅིང་རྩོད་རིགས་
ཀྱིས་གསུམ་བསྡུས་པའང་མི་འཐད། ཅེས་བཤད། ཀུན་བཏུས་ལས། དེ་ལྟར་སྣང་བ་བརྗོད་པའི་
ཕྱིར༑ ༑ནས། ལྟག་ཆོད་གཞན་ལ་ཕྱོགས་དེ་ཙམ། །ཞེས་པའི་ལྟག་ཆོད་སྔ་མ་བཅུ་དང་ཕྱི་མ་བཞིར་
བཤད་པའི་སྔ་མ་བཅུའི་ནང་གི་དྲུག་པ་འབྲས་མཚུངས་ཀྱི་ལྟག་ཆོད་དང་དེར་མི་འགྱུར་ཚུལ་སྟོན་པ་ལ་
འདི་བྱུང༌། སྦྱོར་བ་ནི། ཤེས་བྱ་ཆོས་ཅན། རྩོལ་བྱུང་གི་རྟགས་ལས་དུང་སྒྲ་འབྲས་བུར་སྒྲུབ་པར་བྱེད་
པ་དེའི་ཚེ། སྔར་ཡོད་ཀྱི་གསལ་བའམ་རྣམ་འགྱུར་རྟགས་སུ་བཀོད་ན་ཁྱབ་པ་མ་ངེས་པ་དང༌། སྔར་

491ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད
མེད་གསར་བྱུང་གསལ་བའམ་རྣམ་འགྱུར་རྟགས་སུ་འགོད་ན་ཕྱོགས་ཆོས་མ་གྲུབ་ཅེས་རྩོད་པ་འདི་
འབྲས་མཚུངས་ཀྱི་ལྟག་ཆོད་དུ་འདོད་མི་རིགས་ཏེ། འབྲས་བུ་གསལ་བའམ་རྣམ་འགྱུར་ལ་སྔར་ཡོད་
མེད་ཀྱི་བརྟགས་པ་གཞན་ལ་བྱས་པ་དེ་འབྲས་བུ་དེ་ལ་ལྟོས་པའི་སུན་འབྱིན་ལྟར་སྣང་ཡིན་པའི་
ཕྱིར། རྟགས་སླ། ཁྱབ་སྟེ། ཚད་མ་རྣམ་ངེས་ལས། མ་ཚང་སོགས་བརྗོད་སུན་འབྱིན་ཡིན། །དེར་སྣང་
བ་ནི་ལྟག་ཆོད་དོ། །ཞེས་གསུངས་པའི་ཕྱིར། སྔ་མས་སུན་འབྱིན་ཡང་དག་དང་ཕྱི་མས་ལྟར་སྣང་དང་
ལྟག་ཆོད་དུ་གསུངས་པའི་ཕྱིར།
མཐའ་དཔྱད་པ་ལ། ཁ་ཅིག་ན་རེ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ་ཁྱད་པར་
ལ་བརྟགས་ནས་སུན་འབྱིན་པར་བྱེད་པའི་སུན་འབྱིན་ལྟར་སྣང་དེ་འབྲས་མཚུངས་ལྟག་ཆོད་ཀྱི་མཚན་
ཉིད་ཟེར་ན། འོ་ན། དེ་སྒྲུབ་ཀྱི་རྟགས་ཡང་དག་གི་ཁྱད་པར་གང་ཡང་རུང་བ་ལ་བརྟགས་ནས་སུན་
འབྱིན་པའི་ལྟག་ཆོད་ཡིན་ན་འབྲས་མཚུངས་ཀྱི་ལྟག་ཆོད་ཡིན་དགོས་པར་ཐལ། མཚན་ཉིད་དེའི་
ཕྱིར༑ རྟགས་ཁས། འདོད་ན། རྩོལ་བྱུང་གི་རྟགས་ཀྱིས་སྒྲ་མི་རྟག་པར་སྒྲུབ་པ་ལྟ་བུ་ལ་རྟགས་འདི་
སྒྲུབ་བྱེད་དང་ཕྲད་ནས་སྒྲུབ་པར་བྱེད་དམ་མ་འཕྲད་པར་སྒྲུབ་ཅེས་འཕྲད་མ་འཕྲད་གཉིས་ཀ་བསྒྲུབ་བྱ་
སྒྲུབ་ནུས་མེད་པར་རྩོད་པའི་སུན་འབྱིན་ཆོས་ཅན། དེར་ཐལ། དེའི་ཕྱིར། དེར་ཐལ། ལྟག་ཆོད་བཅུའི་
དང་པོ་གཏན་ཚིགས་མ་ཡིན་པར་མཚུངས་པའི་ལྟག་ཆོད་ཡིན་པའི་ཕྱིར། དེར་ཐལ། དང་པོ་དེ་དང་དུས་
གསུམ་ལ་བརྟགས་ནས་རྟགས་ཀྱིས་བསྒྲུབ་བྱ་ཡང་དག་སྒྲུབ་པ་འགོག་པའི་རྩོད་པ་གཉིས་ཀ་གཏན་
ཚིགས་ཐམས་ཅད་སེལ་བའི་ལྟག་ཆོད་ཡིན་པའི་ཕྱིར། མདོ་ལས། འཕྲད་དང་མ་འཕྲད་ངག་དང་
དུས༑ ༑གསུམ་ལའང་རྟགས་སུ་བརྗོད་འདོད་མིན། །འཕྲད་དང་མ་འཕྲད་ལྟག་ཆོད་དེ། །མ་ཚང་གཏན་
ཚིགས་རྗེས་མཐུན་ཡིན། །ཞེས་གསུངས་པའི་ཕྱིར། ཁྱབ་སྟེ། རང་འགྲེལ་ལས། དེ་དག་གི་མ་ཚང་
བའི་གཏན་ཚིགས་ཉིད་དང་རྗེས་སུ་མཐུན་པའོ། །གང་གི་ཕྱིར་ཞེ་ན། རིགས་པ་དང་མི་ལྡན་པའི་དཔེར་
བརྗོད་ཀྱི་གཏན་ཚིགས་ཐམས་ཅད་བསལ་བའི་ཕྱིར་རོ། །ཞེས་དང་། དར་ཊི ཀ་ལས། རྩོལ་བྱུང་དུ་མ་

492ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད
ཟད་གཏན་ཚིགས་ཙམ་ལ་སྐུར་བ་འདེབས་པའི་སུན་འབྱིན་ལྟར་སྣང་ཡིན་ནོ། །ཞེས་གསུངས་པའི་
ཕྱིར༑ རྩ་བར་འདོད་ན། དེ་ཆོས་ཅན། གཞི་རྟགས་ཆོས་གསུམ་གང་རུང་དང་དཔེ་འབྲས་བུ་མཚུངས་
པར་རྩོད་པའི་སུན་འབྱིན་ཡིན་པར་ཐལ། འབྲས་མཚུངས་ཀྱི་སུན་འབྱིན་ཡིན་པའི་ཕྱིར། ཁྱབ་སྟེ ཚད་
མ་མདོ་ལས། འབྲས་བུ་གཞན་ཉིད་ཀྱི་ཆ་ནས། །བསྒྲུབ་བྱ་མི་འགྲུབ་པར་སྟོན་པས། །དེ་ནི་འབྲས་
མཚུངས་དེ་ལྟ་བུ། །ཞེས་གསུངས་པའི་ཕྱིར་དང༌། རང་འགྲེལ་ལས། དཔེར་ན། སྒྲ་མི་རྟག་
སྟེ༑ འབྲས་བུ་ཡིན་པའི་ཕྱིར། བུམ་པ་བཞིན། ཞེས་བྱ་བ་ལ་གཞན་བུམ་པའི་འབྲས་བུ་ཉིད་ཀྱིས་བྱས་
པ་མི་རྟག་པ་ཡིན་ན་སྒྲ་འདིའོ་ཞེས་ཅི་སྟེ་བྱ། ཞེས་གསུངས་པའི་ཕྱིར། ཁྱབ་སྟེ། དར་ཊི ཀ་ལས། དཔེ་
དང་རྩོད་གཞི་འབྲས་བུར་མཚུངས་པའི་ཆ་ནས་སྒྲུབ་བྱེད་ཙམ་ལ་སྐུར་བ་འདེབས་བ་འབྲས་མཚུངས་ཀྱི་
ལྟག་ཆོད་དོ། །ཞེས་གསུངས་པའི་ཕྱིར། འདོད་མི་ནུས་ཏེ། རྟགས་བསྒྲུབ་བྱ་དང་འཕྲད་མ་འཕྲད་རྩོད་
ཀྱི་འབྲས་བུ་མཚུངས་མི་མཚུངས་མི་རྩོད་པའི་ཕྱིར། གཞན་ཡང་། ལྟག་ཆོད་ཡིན་ན་བསྒྲུབ་བྱ་སྒྲུབ་ནུས་
ཀྱི་སྤྱི་རྟགས་སུ་བཀོད་པ་ལ་ཁྱད་པར་ལ་བརྟགས་ནས་སུན་འབྱིན་པའི་སུན་འབྱིན་གྱིས་ཁྱབ་པར་
ཐལ༑ མཚན་ཉིད་ཟུར་དུ་བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ཞེས་པའི་དོན་འཐད་པའི་
ཕྱིར༑ འདོད་ན། རྟགས་མ་བཀོད་པར་སྒྲ་མི་རྟག་པར་དམ་བཅས་པའི་དམ་བཅའ་ལ་སྒྲ་མི་རྟག་པར་ནམ་
ཡང་འདོར་མི་རིགས་ཏེ། ཆོས་རྣམས་ཀྱི་རང་བཞིན་གང་ཐོབ་པ་འདོར་མི་སྲིད་པའི་ཕྱིར་རོ། །དེས་ན་
དུས་ཀུན་ཏུ་མི་རྟག་པའི་རྗེས་སུ་འབྲང་བས་རྟག་པར་འགྱུར་རོ་ཞེས་པའི་ལྟག་ཆོད་ཆོས་ཅན། དེར་
ཐལ༑ དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར། དེ་ལྟག་ཆོད་བཅུའི་ནང་ནས་ཕྱི་མ་བརྒྱད་ཀྱི་དང་
པོ་ཡིན་པའི་ཕྱིར། ཀུན་བཏུས་ལས། དེ་དག་མི་རྟག་ནུས་མ་ཡིན། །ཕྱོགས་ཀྱི་སྐྱོན་དང་རྗེས་མཐུན་
བརྗོད། །ཅེས་གསུངས་པའི་ཕྱིར། ཁྱབ་སྟེ། ཕྱོགས་སམ་དམ་བཅའ་ལ་སྐྱོན་རྗེས་མཐུན་ལྟར་སྣང་བརྗོད་
པའི་ཕྱིར། རང་འགྲེལ་ལས དཔེར་ན་སྒྲ་མི་རྟག་ཅེས་བྱ་བ་ལ་དེའི་རྟག་པ་མི་རྟག་པ་དང་སྦྱོར་བར་
འགྱུར་ཏེ། ཆོས་རྣམས་ཀྱི་རང་བཞིན་གང་ཐོབ་པ་མི་འདོར་བ་ཡིན་པའི་ཕྱིར་རོ། །དེ་ལྟ་བས་ན་རྟག་པ་

493ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད
ཉིད་དུ་འགྱུར་རོ། །ཞེས་བྱ་བ་ལྟ་བུ་སྟེ། ཞེས་གསུངས་པའི་ཕྱིར། འདོད་མི་ནུས། གཞན་ཡང་རྣམ་
རྟོག་མཚུངས་པའི་ལྟག་ཆོད་ཆོས་ཅན། འབྲས་མཚུངས་ཀྱི་ལྟག་ཆོད་ཡིན་པར་ཐལ། མཚན་ཉིད་དེའི་
ཕྱིར༑ འདོད་མི་ནུས་ཏེ། འདིར་བཤད་རྟག་ཆོད་བདུན་པ་ཡིན་པའི་ཕྱིར། ཁྱབ་སྟེ། དེ་གཉིས་ལ་ཁྱད་
པར་མེད་ན་སློབ་དཔོན་ཕྱོགས་གླང་གིས་སོ་སོར་བཅུ་བཞིར་འབྱེད་མི་རིགས་པའི་ཕྱིར་ཏེ། དེ་ཐམས་ཅད་
འབྲས་མཚུངས་གཅིག་བུ་ཡིན་པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ། རྩོལ་བྱུང་གིས་སྒྲ་མི་
རྟག་པར་སྒྲུབ་པའི་དཔེ་བུམ་པར་བཟུང་བར་རྟག་མི་རྟག་ལ་རྣམ་རྟོག་མཚུངས་པའི་སུན་འབྱིན་ལྟ་བུ་ཡིན་
པའི་ཕྱིར། ཚད་མ་མདོ་ལས། བྱེ་བྲག་བརྗོད་པའི་ཆོས་མཐུན་པའང༌། །རྣམ་རྟོག་མཚུངས་པའོ། ཞེས་
དང་། རང་འགྲེལ་ལས། དཔེར་བརྗོད་པ་ལས་གཞན་པ་ལ་ཡང་བྱས་པ་ཉིད་ཡིན་དུ་ཟིན་ཀྱང་བསྲེག་
པར་བྱ་བ་དང་བསྲེག་མ་ཡིན་པ་ལ་སོགས་པ་བཞིན་རྟག་པ་དང་མི་རྟག་པ་རྣམ་པར་རྟོག་པ་བརྗོད་པས་
ན༑ རྣམ་པར་རྟོག་པ་མཚུངས་པའོ། །ཞེས་གསུངས་པའི་ཕྱིར། ཡང་ཁ་ཅིག བྱས་པ་སྒྲ་མི་རྟག་པར་
སྒྲུབ་པའི་རྟགས་ཡང་དག་ཏུ་ཁས་བླངས་པ་ལ་སྒྲའི་བྱས་པ་དེ་ཡང་དེ་སྒྲུབ་ཀྱི་རྟགས་ཡང་དག་མ་
ཡིན། བུམ་པའི་བྱས་པ་ཡང་དེ་སྒྲུབ་ཀྱི་རྟགས་ཡང་དག་མ་ཡིན་པས་བྱས་པ་དེ་སྒྲུབ་ཀྱི་རྟགས་ཡང་དག་
མ་ཡིན་ཞེས་པའི་སུན་འབྱིན་འདི་འབྲས་མཚུངས་ཀྱི་ལྟག་ཆོད་ཡིན་ཞེས་ཟེར་བ་ལ། ཁ་ཅིག་ན་རེ། དེ་
ཆོས་ཅན། སུན་འབྱིན་ལྟར་སྣང་ཡིན་པར་ཐལ། འབྲས་མཚུངས་ཀྱི་ལྟག་ཆོད་ཡིན་པའི་ཕྱིར། རྟགས་
གྲུབ་སྟེ། སྐབས་འདིར་འབྲས་བུ་བྱེད་པོ་ལ་རྩོད་སྐབས་ཡིན་པས་འབྲས་མཚུངས་ཀྱི་ལྟག་ཆོད་གསུམ་པོ་
གང་རུང་ཡིན་པའི་ཕྱིར། དེར་ཐལ། སྨྲ་བ་པོའི་ཚིག་ལ་མེད་ཀྱང་བསམ་པས་མ་གྲུབ་འགལ་མ་ངེས་
ལྟར་སྣང་བའི་འབྲས་མཚུངས་ཀྱི་ལྟག་ཆོད་གསུམ་ཡོད་པ་གང་ཞིག འདི་མ་ངེས་པའི་འབྲས་མཚུངས་
ཀྱི་དེ་ཡིན་པའི་ཕྱིར། དང་པོ་གྲུབ་སྟེ། ཀུན་བཏུས་ལས། དེ་ལྟ་བུ། སྨྲ་བ་བོའི་འདོད་པས་རྣམ་པ་
གསུམ། ཞེས་གསུངས་པའི་ཕྱིར་དང༌། འབྲས་ལ་བུ་བསམ་ནས་བྱས་པ་དེ་བུམ་སོགས་མི་རྟག་པ་ལ་
མེད་སྨྲས་ན་འགལ་བ་ལྟར་སྣང་བའི་དེ་དང་། དེ་རྟག་པ་ལ་མེད་དོ་སྨྲས་ན། ཐུན་མོང་མིན་པའི་མ་ངེས་

494
ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད
པ་ལྟར་སྣང་གི་དེ་དང༌། བུམ་པའི་བྱས་པ་རྩོད་གཞི་སྒྲ་ལ་མེད་དོ་སྨྲས་ན་མ་གྲུབ་པ་ལྟར་སྣང་བའི་
འབྲས་མཚུངས་ཀྱི་ལྟག་ཆོད་དུ་འགྱུར་བའི་ཕྱིར་ཏེ། འབྲས་བུ་ཚིག་ལ་མེད་ཀྱང་བསམ་པས་ལྷུར་ལེན་
པའི་ཕྱིར། རང་འགྲེལ་ལས དེ་ལྟ་བུ་སྨྲ་བ་པོའི་འདོད་པ་རྣམ་པ་གསུམ་གལ་ཏེ་སྨྲ་བ་པོའི་འདོད་
པའི༑ ཞེས་གསུངས་པའི་ཕྱིར། གཉིས་པ་གྲུབ་སྟེ། ལྟག་ཆོད་སྨྲ་བའི་བསམ་པས་དང་སྐབས་ཀྱི་འབྲས་
མཚུངས་ཀྱི་ལྟག་ཆོད་དུ་འགྱུར་བར་ལྷ་རྒྱན་རྣམ་བཤད་གསུམ་གའི་དགོངས་པ་ཡིན་པའི་ཕྱིར། རྩ་
བར༑ འབྲས་བུ། །སྤྱིས་ཀྱང༌། ཞེས་དང་། འབྲེལ་བ་ཅན་ནི་ཐ་དད་ཕྱིར། །ཐ་དད་སྐྱོན་བརྗོད་འབྲས་
མཚུངས་འདོད། །ཅེས་དང་། ལྷས འདི་ལྟར་བྱས་པ་ཉིད་ཀྱི་སྤྱི་མི་རྟག་པ་ཉིད་ཀྱི་སྤྱི་ཁྱབ་པ་ཉིད་ལ་
བརྟགས་པ་འབྲས་བུ་དང་མཚུངས་པ་ཡིན་ནོ། །ཞེས་དང༌། རྣམ་བཤད་ལས་ཀྱང་། དེ་བཞིན་དུ་སྒྲ་མི་
རྟག་སྒྲུབ་པ་ལ་བྱས་པ་རྟགས་སུ་བཀོད་པ་ཡང་། ནས། དེ་རྟག་པ་ལ་ཡང་མེད་དོ་ཞེས་ཟེར་ན། ཐུན་
མོང་མ་ཡིན་པའི་མ་ངེས་པ་ལྟར་སྣང་དུ་འགྱུར་རོ། །ཞེས་རྩོད་པ་ཡང་འབྲས་མཚུངས་ཀྱི་ལྟག་ཆོད་
དོ༑ ༑ཞེས་གསུངས་པའི་ཕྱིར། ཁྱབ་སྟེ། རྒྱན་ལས་ཀྱང་། འབྲས་མཚུངས་ཀྱི་ལྟག་ཆོད་ཀྱི་རང་བཞིན་
ནོ༑ ༑ཅི་འདྲའི་སྐྱོན་ཞེ་ན ཐ་དད་པར་བརྗོད་སྐྱོན་ནོ། །ཐ་དད་པ་བརྗོད་པས་ཉེ་བར་བཀོད་པ་སྟེ། ཅི་
འབྲས་བུ་ཉིད་མངོན་པར་གསལ་བར་གྱུར་པ་བཟུང་ངམ། ཅི་སྐྱེ་བར་འགྱུར་བ་ཞེས་འབྲེལ་བ་ཅན་ཐ་དང་
པ་ལས་ཐ་དད་པར་བརྗོད་པའི་སྐྱོན་འབྲས་མཚུངས་སོ། །ཞེས་གསུངས་པའི་ཕྱིར་དང་། སྤྱི་ཞེས་པས་
གཞན་སྡེའི་རྒྱུ་ལ་དང་རང་སྡེའི་སྤྱི་བྱེ་བྲག་གི་དང་། གསལ་བ་ཡང་གཞན་གྱི་འབྲས་བུ་ལ་བྱེད་པའི་ཕྱིར་
རོ༑ ༑རྩ་བར་འདོད་ན། མཐའ་གཅིག་ཏུ་སུན་འབྱིན་ལྟར་སྣང་ཡིན་པར་ཐལ། སུན་འབྱིན་ལྟར་སྣང་ཡིན་
པའི་ཕྱིར་ན་མ་ཁྱབ། རྟགས་གྲུབ་ཟིན། འདོད་མི་ནུས་ཏེ། ཁྱོད་སུན་འབྱིན་ཡང་དག་ཏུ་སོང་བའི་གང་
ཟག་ཡོད་པའི་ཕྱིར། དེར་ཐལ། བྱས་པ་དེ་སྒྲུབ་ཀྱི་རྟགས་ཡང་དག་ཏུ་ཁས་ལེན་ཀྱང་སྒྲའི་བྱས་པ་ཡང་
དེ་སྒྲུབ་ཀྱི་རྟགས་ཡང་དག་མ་ཡིན། བུམ་བའི་བྱས་པ་ཡང་དེ་མ་ཡིན། དེ་མ་ཡིན་ན་བྱས་པ་དེ་སྒྲུབ་ཀྱི་
རྟགས་ཡང་དག་མ་ཡིན་པས་ཁྱབ་ཅེས་ཁས་ལེན་པའི་གང་ཟག་ལ་དེ་འདྲའི་སུན་འབྱིན་སུན་འབྱིན་ཡང་

495
ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད།
དག་ཡིན་པའི་ཕྱིར། དེར་ཐལ། དཔེར་ན་ཆོས་མཐུན་ལྟར་སྣང་དང་ཆོས་མིན་མི་མཐུན་ལྟར་སྣང་དང༌།
རྣམ་རྟོག་མཚུངས་པའི་དེ་དང་། ཁྱད་པར་མེད་མཚུངས་ཀྱི་དེ་དང༌། ལྟག་ཆོད་ཕྱི་མ་བཞི་བསྒྲུབ་བྱ་ལ་
ལྟོས་ནས་སུན་འབྱིན་དུ་སོང་བ་ཡང་ཡོད་པའི་ཕྱིར། དེར་ཐལ། དེ་དག་རང་གི་དམ་བཅའ་སོགས་ཀྱི་
སྐྱོན་དུ་རྟོགས་ནུས་ཀྱི་སུན་འབྱིན་ལན་མེད་དུ་སོང་བ་ཡོད་པའི་ཕྱིར། ཀུན་བཏུས་དར་ཊི ཀ་
ལས། སྐབས་འགར་སྐྱོན་མེད་ན་ནི་སུན་འབྱིན་ཡང་དག་ཏུ་འགྱུར་ཏེ། རྒོལ་བའི་སྤོབས་པ་ནུས་པ་མེད་
པར་བྱས་པ་དེའི་ཚེ་སུན་འབྱིན་དང་གཞན་གྱི་ཚེ་ལྟར་སྣང་དུ་འགྱུར་རོ། །ཞེས་གསུངས་པའི་ཕྱིར། ཁྱབ་
སྟེ། དེ་ནི་རིགས་པའི་དབང་ཕྱུག་གཉིས་དང་རྒྱལ་དབང་བློ་སོགས་པཎ་ཆེན་དུ་མའི་བཞེད་པ་འཁྲུལ་མེད་
རྗེ་ཡབ་སྲས་ཀྱིས་བཀོད་པ་དེ་ཡིན་པའི་ཕྱིར། དེའི་འགྲེལ་བཤད་ལས། ཡང་ཅི་ཆོས་མཐུན་པ་ཉིད་དང་
ཆོས་མི་མཐུན་པ་ཉིད་དང༌། རྣམ་པར་རྟོག་པ་དང༌། ཁྱད་པར་མེད་པར་མཚུངས་པ་འདི་རྣམས་ཐམས་
ཅད་དུ་ལན་ལྟར་སྣང་བ་རྣམས་ཁོ་ནར་འགྱུར་རམ་འོན་ཏེ་འགའ་ཞིག་ཏུ་ལན་རྣམས་སུ་ཡང་ཞེ་ན། དེའི་
ཕྱིར་གསུངས་པ་ལན་རྣམས་འགྱུར། ཞེས་གསུངས་པའི་ཕྱིར་དང་། མདོའི་རྩ་བར། སྐྱོན་ཡོད་མིན་ཏེ་
ཕྱོགས་ཕྱི་མ། །ཞེས་ཤྭ་མིས་བསྒྱུར་བ། འགྲེལ་བཤད་ལས། སྐྱོན་མེད་ན་ནི་ལན་རྣམས་འགྱུར། །ཞེས་
དབང་ལོས་བསྒྱུར་པ་ཆེས་ལེགས་པའི་ཕྱིར། ཡང་ཁ་ཅིག་ན་རེ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་
བཀོད་པའི་ཁྱད་པར་ལ་བརྟགས་ནས་སུན་འབྱིན་པའི་སུན་འབྱིན་ལྟར་སྣང་དེ་འབྲས་མཚུངས་ལྟག་ཆོད་
ཀྱི་མཚན་ཉིད་ཟེར་ན། འོ་ན། སྒྲ་ཆོས་ཅན། མི་རྟག་སྟེ བྱས་པ་ཡིན་པའི་ཕྱིར། ཞེས་པའི་རྟགས་སྦྱོར་
འདི་བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པའི་རྟགས་སྦྱོར་ཡིན་པར་ཐལ། སངས་རྒྱས་པས་དེ་ལྟར་
བཀོད་པ་ལ་རིག་པ་ཅན་པས། སྒྲའི་བྱས་པ་ཡང་དེ་མ་ཡིན། བུམ་པའི་བྱས་པ་ཡང་དེ་མ་ཡིན་པས་བྱས་
པ་དེ་མ་ཡིན་ཞེས་སུན་འབྱིན་པ་བསམ་པའི་དབང་གིས་འབྲས་མཚུངས་ཀྱི་ལྟག་ཆོད་ཡིན་པའི་ཕྱིར་
ཏེ། ཁོ་བོས་དབང་ཕྱུག་གིས་སྒྲ་སོགས་བསྐྱེད་པར་བསམ་པའི་ཕྱིར། རྩ་བར། ཐ་དད་སྐྱོན་བརྗོད་
འབྲས་མཚུངས་འདོད །ཅེས་པའི་དོན་གྲུབ་པའི་ཕྱིར། རྩ་བར་འདོད་ན། རྟགས་སྦྱོར་ཡང་དག་ཡིན་ན་

ལེའུ་གཉིས་པའི་མཐའ་དཔྱོད། 496 འབྲས་མཚུངས་ཀྱི་ལྟག་ཆོད
བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པས་ཁྱབ་པར་ཐལ། འདོད་པའི་ཕྱིར། འདོད་ན། དུ་ལྡན་ལ་
ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར། དཔེར་ན་ཚང་མང་བཞིན། ཞེས་པའི་རྟགས་སྦྱོར་ཆོས་
ཅན། སྤྱི་རྟགས་སུ་བཀོད་པའི་སྦྱོར་བར་ཐལ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་དེ་ཡིན་པའི་
ཕྱིར༑ རྟགས་སོང༌། དེར་ཐལ། རྟགས་སྦྱོར་ཡང་དག་ཡིན་པའི་ཕྱིར། འཁོར་གསུམ་ཁས། འདོད་
ན༑ དུ་བ་དངོས་སུ་བརྗོད་པས་སྤྱི་དངོས་སུ་བརྗོད་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་
གཉིས་དངོས་མིང་ཐ་དད་ཀྱིས་སོ་སོར་གོ་བྱའི་ཆོས་ཡིན་པའི་ཕྱིར། རྣམ་འགྲེལ་ལས། དེ་ཕྱིར་ཁྱད་པར་
གང་གི་ཆོས། །གང་གིས་གོ་བར་འགྱུར་བ་དེ །དེ་ལས་གཞན་གྱིས་ནུས་མ་ཡིན། །དེས་ན་ཐ་དད་རྣམ་
པར་གནས། །ཞེས་གསུངས་པའི་ཕྱིར། གཞན་ཡང་། སྐད་ཅིག་མ་སྒྲ་མི་རྟག་པར་སྒྲུབ་པའི་ཐ་སྙད་
སྒྲུབ་ཀྱི་རྟགས་ཡང་དག་མ་ཡིན་པར་ཐལ། སྒྲ་མི་རྟག་པར་དམ་བཅའ་བའི་ཚིག་དེས་སྒྲ་སྐད་ཅིག་མར་
ཡང་དངོས་སུ་དམ་བཅས་པའི་ཕྱིར། ཁྱབ་སྟེ། ཕྱོགས་དམ་བཅའ་སྒྲུབ་བྱེད་དུ་མི་རུང་བའི་ཕྱིར། རྣམ་
ངེས་ལས། བསྒྲུབ་བྱ་བརྗོད་ཕྱིར་ཕྱོགས་ཀྱི་ཚིག །བརྒྱུད་པ་ཡིས་ཀྱང་ནུས་པ་མེད། །ཅེས་པའི་སྐྱོན་
འབྱུང་བའི་ཕྱིར། འདི་འདྲའི་རིགས་པའི་ཟུར་ཕྲ་མོ་མ་བྱས་པར་གོ་ཐོབ་ཀྱི་ཁུལ་བྱས་པ་དབུ་ཚད་ཀྱི་
དགག་བྱའི་གཙོ་བོར་ཡང་ཡང་བཤད་དོ། །གཞན་ཡང༌། དངོས་པོ་ཡིན་ན་དངོས་པོ་ཞེས་པའི་སྒྲས་
དངོས་སུ་བརྗོད་པས་ཁྱབ་པར་ཐལ། སྤྱི་ལ་དེའི་ཕྱིར། འདོད་ན། རིགས་པའི་དབང་ཕྱུག་གཉིས་དང་
ཚད་ཆེན་སོགས་ལས་ལྡོག་པའམ་གཞན་སེལ་ལེའུ་བྱས་ནས་བཤད་པ་ལ་དགོས་པ་མེད་པར་
ཐལ༑ འདོད་པའི་ཕྱིར། ཡང་ཁ་ཅིག་ན་རེ། ཚད་མས་གྲུབ་པའི་དོན་ཁས་བླངས་པའི་ཁྱད་པར་ལ་
བརྟགས་ནས་སུན་འབྱིན་པའི་སུན་འབྱིན་དེ་འབྲས་མཚུངས་ལྟག་ཆོད་ཀྱི་མཚན་ཉིད་ཟེར་ན། འོ་
ན། འབྲས་མཚུངས་ལྟག་ཆོད་ལ་འགལ་བ་ལྟར་སྣང་དང་། མ་ངེས་པ་ལྟར་སྣང་དང་། མ་གྲུབ་པ་ལྟར་
སྣང་དང་གསུམ་མེད་པར་ཐལ། དེ་ཡིན་ན་དམ་བཅའི་ཁྱད་པར་ལ་སུན་འབྱིན་པས་ཁྱབ་པའི་
ཕྱིར༑ འདོད་མི་ནུས་ཏེ། ཀུན་བཏུས་ལས། དེ་ནི་འབྲས་མཚུངས་དེ་ལྟ་བུ། །སྨྲ་པོའི་འདོད་པས་རྣམ་པ་

ལེའུ་གཉིས་པའི་མཐའ་དཔྱོད། 497 འབྲས་མཚུངས་ཀྱི་ལྟག་ཆོང
གསུམ། །ཞེས་གསུངས་པའི་ཕྱིར། ཡང་ཁ་ཅིག་ན་རེ། སྒྲུབ་བྱེད་ཡང་དག་ཁས་བླངས་པའི་ཁྱད་པར་
ལ་བརྟགས་ནས་སུན་འབྱིན་པའི་རིགས་གནས་ཀྱི་སུན་འབྱིན་ལྟར་སྣང་དེ་དེའི་མཚན་ཉིད་ཟེར་ཞིང༌།
དབྱེ་བའང་འགལ་མ་ངེས་མ་གྲུབ་ལྟར་སྣང་གསུམ་ཁོ་ན་འཆད་དོ། །དེ་ནི་རིགས་པའི་གཞུང་ལ་ངལ་བ་
མ་བྱས་པའི་གཏམ་ཡིན་ཏེ། འོ་ན། འབྲས་མཚུངས་ཀྱི་ལྟག་ཆོད་ལ་རྟགས་ཁོ་ནའི་ཁྱད་པར་ལ་སུན་
འབྱིན་པའི་སུན་འབྱིན་ལྟར་སྣང་གིས་ཁྱབ་པར་ཐལ། སྒྲུབ་བྱེད་ཡང་དག་ཁས་བླངས་པ་ལ་བརྟགས་
ངེ་ནས༑ ཞེས་དང༌། དབྱེ་བ་འགལ་མ་ངེས་མ་གྲུབ་པའི་ལྟག་ཆོད་གསུམ་བྱས་པའི་ཕྱིར། ཁྱབ་སྟ།
གསུམ་གྱི་རྟགས་ཀྱི་ཁྱད་པར་ལ་བརྟགས་པའི་ལྟག་ཆོད་ཡིན་པའི་ཕྱིར། རིགས་སྒོ་ལས། སྒྲུབ་པའི་
རྟགས་ལ་མ་གྲུབ་པའི་རྟགས་སུ་བརྗོད་པ་དང༌། མ་ངེས་པ་མེད་པའི་རྟགས་ལ་མ་ངེས་པའི་རྟགས་སུ་
བརྗོད་པ་དང༌། མི་འགལ་བའི་རྟགས་ལ་འགལ་བའི་རྟགས་སུ་བརྗོད་པ་དང༌། ཞེས་གསུངས་པའི་
ཕྱིར༑ རྩ་བར་འདོད་མི་ནུས་ཏེ། དེ་ལ་དབྱེ་ན་དྲུག་ཡོད་པའི་ཕྱིར། དེར་ཐལ། སྒྲུབ་བྱེད་ཚང་བ་ལ་མ་
ཚང་བར་བརྗོད་པའི་ལྟག་ཆོད་དང་། ཕྱོགས་སམ་བསྒྲུབ་བྱ་སྐྱོན་མེད་ལ་སྐྱོན་བརྗོད་པའི་དེ། རྟགས་
ཡང་དག་ལ་མ་གྲུབ་པར་སུན་འབྱིན་པའི་དེ་དང་། རྟགས་ངེས་པ་ལ་མ་ངེས་པར་སུན་འབྱིན་པའི་དེ་དང།
རྟགས་ཡང་དག་ལ་འགལ་བའི་སུན་འབྱིན་པའི་དེ་དང་། སྐྱོན་མེད་པའི་དཔེ་ལ་སྐྱོན་དང་བཅས་པར་
འཛིན་པའི་འབྲས་མཚུངས་ཀྱི་ལྟག་ཆོད་དང་དྲུག་ཡོད་པའི་ཕྱིར་ཏེ། ཚད་མ་རིགས་པའི་སྒོ་ལས། སྒྲུབ་
པར་བྱེད་པའི་སྐྱོན་མི་འབྱུང་བ་ལ་སྐྱོན་བརྗོད་པ་རྣམས་ནི་སུན་འབྱིན་པ་ལྟར་སྣང་བ་རྣམས་ཏེ་ཇི་ལྟར་ན་
སྒྲུབ་པར་བྱེད་པ་ཡང་དག་པར་ཚང་བ་མ་ཚང་བ་ཉིད་བརྗོད་པ་དང་། ཕྱོགས་སྐྱོན་མེད་པ་ལ་ཕྱོགས་ཀྱི་
སྐྱོན་བརྗོད་པ་དང༌། གྲུབ་པའི་རྟགས་ལ་མ་གྲུབ་པའི་རྟགས་སུ་བརྗོད་པ་དང་། མ་ངེས་པ་མེད་པའི་
རྟགས་ལ་མ་ངེས་པའི་རྟགས་སུ་བརྗོད་པ་དང་། མི་འགལ་བའི་རྟགས་ལ་འགལ་བའི་རྟགས་སུ་བརྗོད་པ་
དང་༑ སྐྱོན་མེད་པའི་དཔེ་ལ་དཔེའི་སྐྱོན་བརྗོད་པ་སྟེ་འདི་རྣམས་སུན་འབྱིན་པ་ལྟར་སྣང་བ་རྣམས། ཞེས་
གསུངས་པའི་ཕྱིར། ཁྱབ་སྟེ། ལན་ལྟར་སྣང་བའམ་ལན་འདྲ་ང ན་ལྟག་ཆོད་ཀྱི་དོན་ཡིན་པའི་

498
ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད།
ཕྱིར༑ རྣམ་ངེས་རྩ་པར། དེར་སྣང་བ་ནི་ལྟག་ཆོད་དེ །ཞེས་དང་། དེའི་རང་འགྲེལ་ལས། སུན་འབྱིན་
པར་སྣང་བ་ནི་ལྟག་ཆོད་དོ། །ཞེས་དང༌། འཐད་ལྡན་ལས། ལྟག་ཆོད་ཅེས་བྱ་བ་ནི་སུན་འབྱིན་པ་དང་
འདྲ་བའོ། །ལྟག་ཆོད་ཀྱི་སྒྲ་ནི་འདྲ་བའི་ཚིག་ཡིན་ཏེ། དེས་ན་ལན་དང་འདྲ་བའི་ཚིག་གང་ཡིན་པ་དེ་
དག་ནི་ལྟག་ཆོད་ཅེས་བརྗོད་དོ། །ཞེས་གསུངས་པའི་ཕྱིར། འདི་སོ་སོའི་དཔེ་ཡང་འབྲས་བུ་ལ་སྦྱར་བ་
སོགས་བཤད་ཟིན་ཏོ། །འདི་དག་ལ་སྤྲོ་བྱ་མང་ཡང་ཉུང་གསལ་དེས་གོ་ནུས་སོ།
རང་ལུགས་ལ། བློ་གསལ་བར་ཕན་ཆེད་དང་ལན་འདེབས་ཚུལ་རྣམ་པར་མ་དག་པ་སྤོང་བའི་
ཆེད་དུ་ལྟག་ཆོད་ཀྱི་མཚན་ཉིད། དབྱེ་བ། ཚིག་དོན་གྱི་གྲངས་དཔྱད་པ་གསུམ དང་པོ་ནི ལན་ཕྱིན་
ཅི་ལོག་དེ་ལྟག་ཆོད་ཀྱི་མཚན་ཉིད་དེ། རྣམ་ངེས་ལས། ལན་ལོག་པ་ནི་ལྟག་ཆོད་ཡིན་ཏེ། ཞེས་དང་།
མདོའི་དར་ཊི ཀ་ལས། ཕྱི་རྒོལ་གྱི་ལན་ལོག་པ་མཐའ་དག་ཡིན་ཡང་། ཞེས་གསུངས་པའི་ཕྱིར། འདི་
ཕྱི་རྒོལ་གྱི་ལན་ལྟར་སྣང་གཅིག་དགོས་ཏེ། སྔ་རྒོལ་གྱི་སྒྲུབ་བྱེད་ལྟར་སྣང་བྱས་པ་ལྟག་ཆོད་མ་ཡིན་
པའི་ཕྱིར། དབྱེ་ན་སྤྱིར་མཐའ་མེད་ཀྱང་རིགས་ཀྱིས་བསྡུས་ན་བཅུ་བཞི་ཡོད་དེ། གཏན་ཚིགས་མི་འདོད་
པར་མཚུངས་པའི་ལྟག་ཆོད་དང་། རྟགས་ལ་སྐུར་བ་འདེབས་པའི་ལྟག་ཆོད་དང་། བརྟགས་པ་དང་
མཚུངས་པའི་དེ་དང་། མ་བརྗོད་པར་མཚུངས་པའི་དེ་དང་། མ་སྐྱེ་བ་མཚུངས་པའི་དེ་དང༌། འབྲས་
མཚུངས་ཀྱི་དེ་དང༌། ཆོས་མཐུན་མཚུངས་པའི་དེ་དང་། ཆོས་མི་མཐུན་མཚུངས་པའི་དེ་དང༌། རྣམ་
རྟོག་མཚུངས་པའི་དེ་དང་། ཁྱད་མེད་མཚུངས་པའི་དེ་དང་། དམིགས་པ་མཚུངས་པའི་དེ་དང་། ཐེ་
ཚོམ་མཚུངས་པའི་དེ་དང་། དོན་གོ་མཚུངས་པའི་དེ་དང་། ཐལ་འགྱུར་མཚུངས་པའི་དེ་དང་བཅུ་བཞིར་
འདུ་བའི་ཕྱིར། དང་པོ་ཡོད་དེ། སྔ་རྒོལ་གྱི་བསྒྲུབ་བྱ་སྒྲུབ་ནུས་ཀྱི་རྟགས་ལ་ཕྲད་མ་ཕྲད་བརྟགས་ནས་
གཏན་ཚིགས་ཡང་དག་སུན་འབྱིན་པའི་ཆ་ནས་བཞག་པའི་སུན་འབྱིན་ལྟར་སྣང་དེ། མ་ཚང་བའི་གཏན་
ཚིགས་རྗེས་མཐུན་གྱི་དེའི་མཚན་ཉིད། ཚད་མ་མདོ་ལས། ཕྲད་དང་མ་ཕྲད་ལྟག་ཆོད་དེ། །མ་ཚང་
གཏན་ཚིགས་རྗེས་མཐུན་ཡིན། །ཞེས་གསུངས་པའི་ཕྱིར། གཉིས་པ་ཡོད་དེ། སྔ་རྒོལ་གྱིས་བསྒྲུབ་བྱ་

ལེའུ་གཉིས་པའི་མཐའ་དཔྱོད། 499 འབྲས་མཚུངས་ཀྱི་ལྟག་ཆོད
སྒྲུབ་བྱེད་ཡང་དག་བཀོད་པ་ལ་དུས་གསུམ་གྱིས་བརྟགས་ནས་སུན་འབྱིན་པའི་ཆ་ནས་བཞག་པའི་སུན་
འབྱིན་ལྟར་སྣང་དེ། གཏན་ཚིགས་མི་འདོད་པར་བརྗོད་པའི་དེའི་མཚན་ཉིད། ཚང་མ་མངོ་
ལས༑ དུས། །གསུམ་ལའང་རྟགས་སུ་བརྗོད་འདོད་མིན། །ཞེས་གསུངས་པའི་ཕྱིར། གསུམ་པ་ཡོད་
དེ༑ སྔ་རྒོལ་གྱིས་དམ་བཅའ་ཡང་དག་བརྗོད་པར་དེ་ལ་བརྟགས་ནས་ཕྱོགས་ཀྱི་སྐྱོན་བརྗོད་པའི་ཆ་ནས་
བཞག་པའི་སུན་འབྱིན་ལྟར་སྣང་དེ་བརྟགས་པ་མཚུངས་པའི་དེའི་མཚན་ཉིད། ཚད་མ་མདོ་ལས། ངེ་
དག་མི་རྟག་ནུས་མ་ཡིན། །ཕྱོགས་ཀྱི་སྐྱོན་དང་རྗེས་མཐུན་བརྗོད། །ཅེས་གསུངས་པའི་ཕྱིར། བཞི་པ་
ཡོད་དེ། རྒོལ་བ་ཡང་དག་བཀོད་པར་གཏན་ཚིགས་བསྒྲུབ་བྱའི་སྔར་ཡོད་མེད་སོགས་ཀྱིས་བསྒྲུབ་བྱ་
སྒྲུབ་མི་ནུས་པར་སུན་འབྱིན་པའི་ཆ་ནས་བཞག་པའི་སུན་འབྱིན་ལྟར་སྣང་དེ། མ་བརྗོད་པར་མཚུངས་
པའི་དེའི་མཚན་ཉིད། མདོ་ལས། སྔར་བརྗོད་གཏན་ཚིགས་མེད་པ་ཡིས། །བསྒྲུབ་བྱ་མེད་པར་ཐལ་
བར་འགྱུར། །མ་བརྗོད་པའང་མཚུངས ཞེས་གསུངས་པའི་ཕྱིར། ལྔ་པ་ཡོད་དེ།རྒོལ་བས་ཡང་དག་
བཀོད་པར་རྟགས་སྔར་རྟགས་མ་ཡིན་པས་མ་གྲུབ་པ་དང་འགལ་རྟགས་གཉིས་ཀྱི་སྐྱོན་བརྗོད་དེ་སུན་
འབྱིན་པའི་ཆ་ནས་བཞག་པའི་སུན་འབྱིན་ལྟར་སྣང་དེ། མ་སྐྱེས་པ་མཚུངས་པའི་དེའི་མཚན་ཉིད། མངོ་
ལས༑ བརྗོད་པ་ལས་སྔར་བརྟགས་མིན་ཕྱིར། །མ་གྲུབ་པ་དང་འགལ་བའི་ངག །མ་སྐྱེས་མཚུངས་པ་
རྣམ་པ་གཉིས། །ཞེས་གསུངས་པའི་ཕྱིར། དྲུག་པ་ཡོད་དེ། རྒོལ་བས་ཡང་དག་པར་བཀོད་པ་དངོས་
སམ་གང་རུང་གི་འབྲས་བུར་གཞན་དུ་སྒྲོ་བཏགས་ནས་རྟགས་ཆོས་དཔེ་བསྒྲུབ་བྱ་ཅི་རིགས་ལ་སྐྱོན་
བརྗོད་པའི་ཆ་ནས་བཞག་པའི་སུན་འབྱིན་ལྟར་སྣང་དེ། འབྲས་མཚུངས་ཀྱི་དེའི་མཚན་ཉིད མངོ་
ལས༑ འབྲས་བུ་གཞན་ཉིད་ཀྱི་ཆ་ནས། །ཞེས་སོགས་གསུངས་པའི་ཕྱིར། བདུན་པ་ཡོད་དེ། རྒོལ་
བས་དེ་སྒྲུབ་ཀྱི་དཔེ་ཡང་དག་པར་བཀོད་པར་ཆོས་མཐུན་གྱི་དཔེ་ལ་དེ་གཞན་དུ་ཆོས་མཐུན་པར་བརྗོང་
པའི་ཆ་ནས་བཞག་པའི་སུན་འབྱིན་ལྟར་སྣང་དེ། ཆོས་མཐུན་མཚུངས་པའི་དེའི་མཚན་ཉིད། མདོ་
ལས༑ དཔེ་བསྟན་མི་མཐུན་ཕྱོག་དག་ལས། །ཆོས་མཐུན་དཔེ་ཡིས་གཞན་སྒྲུབ་པ། །ཆོས་མཐུན་ངཔར་

ལེའུ་གཉིས་པའི་མཐའ་དཔྱོད། 500 འབྲས་མཚུངས་ཀྱི་ལྟག་ཆོད
མཚུངས། ཞེས་གསུངས་པའི་ཕྱིར། འདི་ལ་འགྱུར་སྔ་མར། དེས་བསྟན་མ་དག་དཔེ་བསྟན་
ཡིན༑ ༑ཞེས་བྱུང་། བརྒྱད་པ་ཡོད་དེ། རྒོལ་བས་དཔེ་གཉིས་ཡང་དག་བཀོད་པར་གཞན་དུ་སྒྲུབ་པར་
བྱེད་པའི་སྐྱོན་བརྗོད་པའི་ཆ་ནས་བཞག་པའི་སུན་འབྱིན་ལྟར་སྣང་དེ། །ཆོས་མི་མཐུན་པ་མཚུངས་པའི་
མཚན་ཉིད། མདོར། གཞན་དག་ནི། ཆོས་མི་མཐུན་པས་མཚུངས་པ་ཉིད། ། གཞན་ལ་མ་གྲུབ་བསྟན་
པའི་ཕྱིར། ཞེས་གསུངས་པའི་ཕྱིར། དགུ་པ་ཡོད་དེ། རྒོལ་བས་བསྒྲུབ་བྱ་སྒྲུབ་བྱེད་ཡང་དག་བཀོད་
པར་མི་མཐུན་ཕྱོགས་ལའང་རྣམ་རྟོག་འཇུག་པར་བརྗོད་པའི་ཆ་ནས་བཞག་པའི་སུན་འབྱིན་ལྟར་སྣང་
དེ༑ རྟོག་མཚུངས་ཀྱི་དེའི་མཚན་ཉིད། མདོ་ལས། བྱེ་བྲག་བརྗོད་པའི་ཆོས་མཐུན་པའང༌། །རྣམ་རྟོག་
མཚུངས་པའོ། །ཞེས་གསུངས་པའི་ཕྱིར། བཅུ་པ་ཡོད་དེ། རྒོལ་བས་བསྒྲུབ་བྱ་ཡང་དག་བཀོད་པར་དེ་
ལས་གཞན་དུ་བསྒྲུབ་བྱ་དང་གཏན་ཚིགས་ལ་བརྟགས་ནས་མ་གྲུབ་པར་བརྗོད་པའི་ཆ་ནས་བཞག་པའི་
སུན་འབྱིན་ལྟར་སྣང་དེ། ཁྱད་མེད་མཚུངས་པའི་དེའི་མཚན་ཉིད། ཚད་མ་མདོ་ལས། བསྒྲུབ་བྱ་རྟོགས་
ཁྱད་མེད་ཕྱིར་ཡང༌། །མ་གྲུབ་པ་ལྟར་སྣང་བར་འདོད། །ཅེས་གསུངས་པའི་ཕྱིར། བཅུ་གཅིག་པ་
དམིགས་པ་མཚུངས་པའི་དེ་ཡོད་དེ། རྒོལ་བས་སྐབས་ཀྱི་བསྒྲུབ་བྱ་ལས་གཞན་ཡང་གཏན་ཚིགས་
བསྟན་ནས་སྐྱོན་བརྗོད་པའི་ཆ་ནས་བཞག་པའི་སུན་འབྱིན་ལྟར་སྣང་དེ། དམིགས་མཚུངས་ཀྱི་དེའི་
མཚན་ཉིད། མདོ་ལས། བསྒྲུབ་བྱ་ལས་གཞན་གཏན་ཚིགས་ཀྱི། །བསྟན་བྱ་དམིགས་པ་མཚུངས་
པའོ༑ ༑ཞེས་གསུངས་པའི་ཕྱིར། བཅུ་གཉིས་པ་ཐེ་ཚོམ་གྱི་ལྟག་ཆོད་ཡོད་དེ། རྒོལ་པས་བསྒྲུབ་བྱ་དང་
རྟགས་ཡང་དག་བཀོད་པར་ཆོས་ཐམས་ཅད་ནས་བརྟགས་ནས་ཐེ་ཚོམ་བསྐྱེད་པའི་སྐྱོན་བརྗོད་པའི་ཆ་
ནས་བཞག་པའི་སུན་འབྱིན་ལྟར་སྣང་དེ། ཐེ་ཚོམ་གྱི་དེའི་མཚན་ཉིད། མདོ་ལས། ཐེ་ཚོམ་བརྗོད་དོན་ཐ་
དད་ལས། །གཏན་ཚིགས་ཐེ་ཚོམ་རྩོད་པར་བྱེད། །ཅེས་གསུངས་པའི་ཕྱིར། བཅུ་གསུམ་པ་དོན་གོ་ལྟག་
ཆོད་ཡོད་དེ། རྒོལ་བས་རྟགས་ཡང་དག་གི་བསྒྲུབ་བྱ་སྒྲུབ་པ་ལ་བཟློག་པའི་རྟགས་ཆོས་གཉིས་ཀྱི་དོན་
ཡང་ཤུགས་ལ་འཕངས་པར་རྩོད་པའི་ཆ་ནས་བཞག་པའི་སུན་འབྱིན་ལྟར་སྣང་དེ། དོན་གོ་ལྟག་ཆོད་ཀྱི་

ལེའུ་གཉིས་པའི་མཐའ་དཔྱོད། 501
འབྲས་མཚུངས་ཀྱི་ལྟག་ཆོད
མཚན་ཉིད། མདོ་ལས། དོན་གྱི་འདོད་མིན་མི་མཐུན་ཕྱོགས། །སྒྲུབ་བྱེད་དོན་གོ་མཚུངས། ཞེས་
གསུངས་པའི་ཕྱིར། བཅུ་བཞི་པ་ཐལ་འགྱུར་མཚུངས་པའི་ལྟག་ཆོད་ཡོད་དེ། རྒོལ་བས་བསྒྲུབ་བྱ་དང་
རྟགས་ཡང་དག་དཔེ་གསུམ་བཀོད་པར་དཔེ་དེར་སྒྲུབ་པའི་རྟགས་སོགས་ནས་རྟགས་ཆོས་ཀྱི་རྗེས་སུ་
འགྲོ་ལྡོག་འགོག་པའི་ཆ་ནས་བཞག་པའི་སུན་འབྱིན་དེ། ཐལ་འགྱུར་མཚུངས་པའི་ལྟག་ཆོད་ཀྱི་མཚན་
ཉིད༑ མདོ་ལས། ཐལ་འགྱུར་མཚུངས་པར་འདོད་པ་ཡང༌། །གང་ཡང་གཉིས་ཀ་གཏན་ཚིགས་
སམ༑ ༑དེ་ནི་དཔེ་ལྟར་སྣང་བ་བཞིན། །ཞེས་གསུངས་པའི་ཕྱིར། གསུམ་པ་ནི། ལྟག་ཆོད་ལ་སྦྱོར་ཚུལ་
གྱིས་དབྱེ་ན་མཐའ་མེད་ཀྱང་བརྗོད་བྱའི་དོན་གྱིས་བསྡུས་ན་བཅུ་བཞིར་ངེས་ཏེ། སྦྱོར་བའི་སྒོ་ནས་མཐའ་
མེད་ཀྱང་གཞི་ཆོས་རྟགས་དཔེ་བཞིའི་རྗེས་སུ་འགྲོ་ལྡོག་དང་གྲུབ་མ་གྲུབ་འགལ་མ་ངེས་ཀྱི་ཆ་ནས་ལན་
འདེབས་ཚུལ་ལྟར་སྣང་དུ་མ་འདུས་པ་མེད་པའི་ཕྱིར། དང་པོ་གྲུབ་སྟེ རྣམ་ངེས་ལས། ལོག་པའི་ལམ་
ལ་མཐའ་མེད་ཕྱིར། །དེ་དག་འདིར་ནི་སྤྲོ་བྱ་མིན། །ཞེས་དང༌། དར་ཊི ཀ་མཐར་འཛིན་གདུང་སེལ་
ལས༑ གསལ་བའི་དབྱེ་བ་མཐའ་དག་མི་བརྗོད་དེ། ལོག་པར་རྟོག་པ་མཐའ་ཡས་པའི་ཕྱིར་རོ། །ཞེས་
གསུངས་པའི་ཕྱིར། གཉིས་པ་གྲུབ་སྟེ། མདོ་ལས། ལྟག་ཆོད་ཀུན་ལ་ཕྱོགས་ཙམ་མོ། །ཞེས་དང༌།
རང་འགྲེལ་ལས། དེ་དག་ཉིད་ལ་སྦྱོར་བའི་བྱེ་བྲག་ཅུང་ཟད་ཙམ་གྱིས་དབྱེ་་བ་མཐའ་ཡས་པར་འགྱུར་
རོ༑ ༑ཞེས་གསུངས་པའི་ཕྱིར་དང་། དར་ཊི ཀ་མཐར་འཛིན་གདུང་སེལ་ལས། སྔར་བཤད་པའི་ལྟག་
ཆོད་ཀྱི་དབྱེ་བ་དང་དེ་སུན་འབྱིན་པ་ལྟར་སྣང་དུ་གྲུབ་པའི་རིགས་པ་མདོ་ཙམ་སྨོས་པ་ལ་དགོས་པ་ཡོང་
དེ༑ ལྟག་ཆོད་ཀུན་ལ་དབྱེ་བ་དང་། དེ་ལ་ལན་འདེབས་ཚུལ་ཕྱོགས་ཙམ་མོ་སྟེ། དེ་ལ་བརྟེན་ནས་
གཞན་ཡང་ཤེས་པར་བྱ་བའི་ཆེད་ཡིན་པའི་ཕྱིར་རོ། །ཞེས་གསུངས་པའི་ཕྱིར། དེ་ལས་ཀྱང་བསྡུས་ན་
དྲུག་ཏུ་འདུ་སྟེ གཞི་རྟགས་ཆོས་དཔེ་བཞིའི་དབང་གིས་ཡིན་པའི་ཕྱིར་ཏེ། རིགས་སྒོ་ལས། སྒྲུབ་པར་
བྱེད་པའི་སྐྱོན་མི་འབྱུང་བ་ལ་སྐྱོན་བརྗོད་པ་ནི་སུན་འབྱིན་པ་ལྟར་སྣང་བ་རྣམས་ཏེ། སྒྲུབ་པར་བྱེད་པ་
ཡང་དག་པར་ཚང་བ་ལ་མ་ཚང་བ་ཉིད་བརྗོད་པ་དང་། ཕྱོགས་སྐྱོན་མེད་པ་ལ་ཕྱོགས་ཀྱི་སྐྱོན་བརྗོད་པ་

ལེའུ་གཉིས་པའི་མཐའ་དཔྱོད 502 འབྲས་མཚུངས་ཀྱི་ལྟག་ཆོད།
དང་༑ གྲུབ་པའི་རྟགས་ལ་མ་གྲུབ་པའི་རྟགས་སུ་བརྗོད་པ་དང༌། མ་ངེས་པ་མེད་པའི་རྟགས་ལ་མ་ངེས་
པའི་རྟགས་སུ་བརྗོད་པ་དང༌། མི་འགལ་བའི་རྟགས་ལ་འགལ་བའི་རྟགས་སུ་བརྗོད་པ་དང༌། སྐྱོན་མེང་
པའི་དཔེ་ལ་དཔེའི་སྐྱོན་བརྗོད་པ་སྟེ། འདི་རྣམས་སུན་འབྱིན་ལྟར་སྣང་བ་རྣམས་སོ། །ཞེས་གསུངས་
པའི་ཕྱིར། འདིར་ཤིན་ཏུ་ལེགས་ཤིང་འཚམས་སོ། །དཔལ་ལྡན་གྲགས་པ་ལྟར་དེ་བས་ཀྱང་བསྡུས་ན་
སུན་འབྱིན་ལྟར་སྣང་གཅིག་བུར་འདུ་སྟེ། ཚིག་གིས་བཅུ་བཞི་པོ་དེར་མ་འདུས་པ་ཡང་ཡོད། དོན་གྱི་ཆ་
འགས་བྱས་ན་དེ་དག་གི་ནང་ཕན་ཚུན་ཀྱང་འདུ་བས་དེར་མ་ངེས། སྤྱིའི་མཚན་ཉིད་བྱས་ན་གཅིག་ཁོ་
ནར་ངེས་པའི་ཕྱིར། དང་པོ་གྲུབ་སྟེ། དཔེར་ན་བདག་མེད་དོ་ཞེས་པ་འདིར་དམ་པའི་དོན་ཕན་ཚུན་
འགལ་ཏེ་བདག་སྒྲ་དང་མེད་པ་འགལ་བའི་ཕྱིར། ཞེས་པ་ལྟ་བུ་དེར་སྒྲའི་སྒོ་ནས་ཁྱད་པར་མི་འདུ་བའི་
ཕྱིར༑ རྣམ་ངེས་ལས། དེ་ལྟ་བུ་ལ་སོགས་པ་རྣམས་ནི་ཇི་སྐད་བཤད་པའི་མཚན་ཉིད་ཀྱི་རྟག་ཆོད་ཀྱི་ནང་
དུ་འདུས་པ་མ་ཡིན་ནོ་ཞེས་གསུངས་པའི་ཕྱིར། གཉིས་པ་གྲུབ་སྟེ། རྣམ་ངེས་ལས། གལ་ཏེ་ངེ་དག་
ཀྱང་ཆ་འགས་འདི་ཉིད་ཀྱི་ནང་དུ་འདུའོ་ཞེ་ན། འདི་དག་ཀྱང་ཕན་ཚུན་དེ་ལྟར་ཐལ་བར་འགྱུར་
རོ༑ ༑ཞེས་གསུངས་པའི་ཕྱིར། གསུམ་པ་གྲུབ་སྟེ། རྣམ་ངེས་ལས། དེའི་ཕྱིར་སྤྱིའི་མཚན་ཉིད་ཅུང་ཟད་
བརྗོད་པར་བྱ་བ་ཡིན་ཏེ། ཁྱད་པར་ཡིན་ན་ནང་དུ་མི་འདུ་བའི་ཕྱིར་རོ། །སྤྱིའི་མཚན་ཉིད་དེ་ནི་སུན་འབྱིན་
བ་ལྟར་སྣང་བ་ནི་ལྟག་ཆོད་དོ། །ཞེས་བརྗོད་ཟིན་པ་ཉིད་དོ་ཞེས་གསུངས་པའི་ཕྱིར། སློབ་དཔོན་འདིས་
ལུས་ལྟ་བུའི་བསྟན་བཅོས་གསུམ་གར་གཅིག་ཁོ་ནར་བཤད་པའི་རྒྱུ་མཚན་དེ་ཡིན་ནོ། །འོ་ན། བྱེ་བྲག་
གི་མཚན་ཉིད་མེད་ན་ལྟག་ཆོད་ཇི་ལྟར་ཤེས་སྙམ་ན་དེ་ཡོད་དེ། སྒྲུབ་པ་དང་སུན་འབྱིན་ཡང་དག་ཤེས་
པས་དེ་ཤེས་པའི་ཕྱིར་གསུངས་སོ། །ཡང་རྩོད་སྒྲུབ་ལས་ལྟག་ཆོད་རྣམས་བསྡུས་ནས་ཕྱིན་ཅི་ལོག་གི་
སྐྱོན་ཅན་དང༌། རྫུན་པའི་སྐྱོན་ཅན་དང༌། འགལ་བའི་སྐྱོན་ཅན་ཐ་དད་པ་གསུམ་དུ་བཤང་དེ། ཆོས་
མཐུན་མཚུངས་པའི་དེ། མི་མཐུན་པའི་དེ། རྣམ་པར་རྟོག་པའི་དེ། བྱེ་བྲག་མེད་པའི་དེ། ཕྲད་མ་ཕྲད་ཀྱི་
དེ༑ འབྲས་མཚུངས་ཀྱི་དེ་དག་ནི་གཏན་ཚིགས་ཀྱི་མཚན་ཉིད་དང་བྲལ་ཞིང་གནོད་པའི་རྟགས་ཡོང་པས་

ལེའུ་གཉིས་པའི་མཐའ་དཔྱོད། 503
འབྲས་མཚུངས་ཀྱི་ལྟག་ཆོད
ན་ཕྱིན་ཅི་ལོག་གི་དོན་ཅན་དང་། ཐལ་འགྱུར་མཚུངས་པ་དང་དོན་གོ་སོགས་དམ་བཅས་པའི་དོན་ཚང་
མས་གནོད་པས་རྫུན་པའི་དོན་ཅན་དང་། མ་སྐྱེས་པ་མཚུངས་པའི་དེ། བརྟགས་པ་མཚུངས་པའི་ངེ་
སོགས་དམ་བཅའ་དང་ལྷན་ཅིག་མི་གནས་པའི་འགལ་བ་ཉིད་ཀྱི་སྐྱོན་ཡོད་ཅེས་གསུངས་ཏེ། མདོ་
ལས༑ ལྟག་ཆོད་རྣམ་ལ་རྩོད་སྒྲུབ་ཏུ། །ཕྱིན་ཅི་ལོག་དང་རྫུན་ཉིད་དང༌། །འགལ་བ་ཉིད་དེ་སྐྱོན་གསུམ་
སྟེ༑ ༑ཞེས་གསུངས་པའི་ཕྱིར། དེ་ལ་སློབ་དཔོན་ཕྱོགས་གླང་གིས་གསུངས་པ་དེ་དག་སྐྱོན་གསུམ་གྱིས་
ཐ་དད་འཇོག་པ་མི་འཐད་པར་ཐལ། ལྟག་ཆོད་དེ་དག་རེ་རེ་ལའང་ཉེས་པ་དེ་གསུམ་གའི་སྐྱོན་འཇུག་པ་
ཡོད་པའི་གནོད་བྱེད་ཀྱི་སྒོ་ནས་སྐྱོན་འདྲེས་པར་གནས་པའི་ཕྱིར། རྩ་བར། གསུམ་པོ་ཐ་དད་དུ་མཚོན་
མིན༑ ༑ཞེས་གསུངས་པའི་ཕྱིར། ཁྱབ་སྟེ། དེ་དག་རྣམས་ལ་སྐྱོན་གསུམ་གྱི་གཅིག་ཡོད་ལ་གཞན་མེད་
པའི་ཁྱད་པར་འབྱེད་མི་ཐུབ་པའི་ཕྱིར། རང་འགྲེལ་ལས། དེའི་ཕྱིར་ལྟག་ཆོད་རྣམས་ལ་ཕྱིན་ཅི་ལོག་
དང་ཡང་དག་པ་མ་ཡིན་པ་དང་འགལ་བ་ཉིད་རྣམས་འདྲེས་པས་སྐྱོན་མེད་པར་བརྗོད་པར་མི་ནུས་
སོ༑ ༑ཞེས་དང༌། འགྲེལ་བཤད་ལས། དེའི་ཕྱིར་ཞེས་པ་ལ་སོགས་པས་ནི་གང་གི་ཕྱིར་དེ་ལྟར་ཐམས་
ཅད་ལ་སྐྱོན་ཐམས་ཅད་སྦྱོར་ཏེ། ཞེས་གསུངས་པའི་ཕྱིར། འདིར་སོ་སོའི་རྩོད་རིགས་དང་གཉིས་ཀའི་
བཤད་ཚུལ་སྣང་ཡང་མ་སྤྲོས། རང་འགྲེལ་དང་འགྲེལ་བཤད་གཉིས་སྦྱར་བ་ཁོ་ནས་ཤེས་དགོས་པར་
ཡོད་དོ། །
རྩོད་སྤོང་ལ་ཁོ་ན་རེ། ཕྱོགས་གླང་གིས་བཅུ་བཞིར་དོན་གྱི་ཆ་ནས་མ་ངེས་པར་ཐལ། ལྟག་
ཆོད་ལ་ད་དུང་འཕེལ་བ་དང་འགྲིབ་པ་དང་རྗོད་བྱེད་དང་རྗོད་བྱེད་མ་ཡིན་པ་དང་འཐད་པ་དང་ངཔེ་ཟླ་དང་
སྐབས་མཚུངས་པ་སོགས་ཡོད་པའི་ཕྱིར་ན་མ་ཁྱབ་སྟེ། དེ་དག་གི་དང་པོ་བཞི་ཁྱད་མེད་མཚུངས་པ་དང་
རྣམ་རྟོག་མཚུངས་པར་འདུ། འཐད་མཚུངས་ཀྱི་དེ་ཆོས་མཐུན་དང་ཆོས་མི་མཐུན་གྱི་དེ་གཉིས་ཀྱི་ནང་དུ་
འདུ༑ དཔེ་ཟླ་མཚུངས་པའི་དེ་ཡང་ཆོས་མཐུན་མི་མཐུན་མཚུངས་པ་གཉིས་སུ་འདུ། སྐབས་མཚུངས་
པའི་དེ་ཐེ་ཚོམ་མཚུངས་པའི་ལྟག་ཆོད་དུ་འདུ་བའི་ཕྱིར། དང་པོ་གྲུབ་སྟེ། འགྲེལ་བཤད་ལས། བཞི་པོ་

ལེའུ་གཉིས་པའི་མཐའ་དཔྱོད། 504 འབྲས་མཚུངས་ཀྱི་ལྟག་ཆོད
འདི་རྣམས་ཀྱང་ཁྱད་པར་མེད་པ་མཚུངས་པ་དང་རྣམ་རྟོག་མཚུངས་པའི་ནང་དུ་འདུའོ། །ཞེས་གསུངས་
པའི་ཕྱིར། གཉིས་པ་གྲུབ་སྟེ། འགྲེལ་བཤད་ལས། འཐད་པ་མཚུངས་པ་སྟེ་འདི་ཡང་རྟག་པར་ཆོས་
མཐུན་པ་ཉིད་དམ་མི་རྟག་པར་ཆོས་མི་མཐུན་པ་ཉིད་ཀྱི་མ་ངེས་པར་དགྲ་ཟླར་གནས་པར་བྱེད་པའི་
ཕྱིར༑ ཆོས་མཐུན་པ་ཉིད་དང་མི་མཐུན་པ་ཉིད་མཚུངས་པ་དག་གི་ནང་དུ་འདུས་སོ། །ཞེས་གསུངས་
པའི་ཕྱིར། གསུམ་པ་གྲུབ་སྟེ། འགྲེལ་བཤད་ལས། དཔེའི་ཟླ་བོ་མཚུངས་པ་ནི། ཞེས་པ་ནས། འདི་ནི་
ཆོས་མི་མཐུན་པར་མཚུངས་པའི་ནང་དུ་འདུ་སྟེ། ནས། ཅི་སྟེ་ནམ་མཁའི་ཆོས་མཐུན་པ་ཉིད་ཡིན་ན་དེའི་
ཆོས་མཐུན་པ་ཉིད་མཚུངས་པའོ། །ཞེས་གསུངས་པའི་ཕྱིར། བཞི་པ་གྲུབ་སྟེ། འགྲེལ་བཤད་
ལས༑ སྐབས་མཚུངས་བ་ནི་འདི་ལྟ་སྟེ། ནས། དེའི་ཕྱིར་གཏན་ཚིགས་སྐབས་ལས་མི་འདའོ། །ཞེས་
པ་འདི་ཡང་ཅུང་ཟད་ཙམ་གྱིས་ཁྱད་པར་ཐ་དད་པ་སྟེ་ཐེ་ཚོམ་མཚུངས་པའི་ནང་དུ་འདུའོ། །ཞེས་
གསུངས་པའི་ཕྱིར། འདི་དག་རྒྱ་ཆེར་བཤད་ནུས་ཀྱང་ཡི་གེ་མངས་དོགས་དང་། འགྲེལ་བཤད་དང་དར་
ཊིཀ་ལྟོས། ཐུབ་བསྟན་བྱི་དོར་གྱིས་རྩོད་དུས་ཕྱོགས་གླང་གྲགས་པའི་ལུགས་ཤེས་དགོས་གསུངས་པ་
དང་རྒྱལ་བ་གོང་མས་པོ་ཏི་ཆེན་པོ་རྡུལ་ཁྲོད་དུ་ཞེས་པའི་ཐུགས་བཞེད་བསྐང་སླད་བྲིས་པ་ཕྱོགས་འདིའི་
བློ་གྲོས་ཆེ་ཕྲ་ཐམས་ཅད་ཡིད་ར ར་མཛོད་ཅིག་གུ
སྨྲས་པ།
འཆད་ན་མ་འབྲེལ་བྱུང་རྒྱལ་སྙིང་ཁམས་བྱེད།
རྩོད་ན་རྒོལ་གཉིས་སྨད་ཁྱེར་ལྟག་ཆོད་བྱེད། །
སྒོམ་ན་ཡིད་བྱེད་འགོག་པ་ལྷུར་ལེན་མཁན། །
འདི་འདྲའི་དུས་ཚོད་གཟིགས་སམ་སྟོན་མཆོག་ཀྱེ།
འཁོར་བ་ཉེས་པ་བརྒྱ་ཡི་འབྱུང་གནས་དང་། །
མཐོ་དམན་སྐྱིད་སྡུག་ཆུ་རླབས་ལྟར་མཐོང་ཞིང༌། །

505ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྡོག་ཆོས
ལམ་གྱི་གྲངས་ངེས་གོ་རིམ་དངོས་སྟོབས་ཀྱིས། །
སྒོམ་པ་རྒྱལ་བ་རྣམས་ཀྱིས་བསྔགས་ཞེས་ཐོས།
ཕྱོགས་གླང་གྲགས་པའི་རིགས་ལམ་མི་ཤེས་ཤིང་།
ཇི་ལྟ་ཇི་སྙེད་རྣམ་དབྱེ་མ་དོད་པར། །
བླུན་དང་སྒོམ་དང་ངར་འཛིན་དམ་པོས་ལྷ། །
སྒོམ་སོགས་རིམ་གཉིས་མོ་གཤམ་བུ་མོའི་བུ། །
ལྟག་ཆོད་སྒྲ་དོན་གང་ཡང་མི་ཤེས་ཀྱང༌། །
དེ་དག་སྒྲ་དང་རྩོམ་པའི་སྒྱུ་མ་མཁན། །
ཐུབ་དབང་མི་དགོངས་སྒྱུ་མ་འདི་ཤེས་ན། །
ཚངས་དང་འདོད་ལྷར་མ་སྤྲུལ་འདི་ཅི་ཀྱེ།
ཞེས་པའང་བར་སྐབས་ཀྱི་ཚིགས་སུ་བཅད་པའོ།། །།
གཉིས་པ་དབྱིབས་སྒྲ་རྟགས་སུ་མི་རུང་བ་ལ། དབྱིབས་མཐོང་ཙམ་རྟགས་སུ་མི་རིགས་པའི་
དཔེ་དང་། ཧ་ཅང་ཐལ་བ་གཉིས། དང་པོ་ནི། རྩ་བར། རིགས་ཀྱི་ཁྱད་པར་ལ་གྲུབ་པ། །ཞེས་སོགས་
རྐང་པ་བཞི་བྱུང་། གཉིས་པ་ནི རྩ་བར། བརྗོད་པར་འདོད་པའི་གཞན་དབང་ཕྱིར། །ཞེས་སོགས་རྐང་
པ་བཞི་བྱུང༌། གཉིས་པ་དེས་རིགས་ཅན་གཞན་ཡང་ཁེགས་པ་ནི། རྩ་བར། འདིས་ནི་སེར་སྐྱ་ལ་
སོགས་ཀྱི། །ཞེས་སོགས་རྐང་བ་བཞི་བྱུང་། དོན་ནི་དབང་ཕྱུག་སུན་འབྱིན་པའི་རིགས་པ་དང་བརྗོད་
འདོད་སོགས་བཤད་མ་ཐག་འདིས་ནི་སེར་སྐྱ་བ་དང་སོགས་ཀྱིས་གཅེར་བུ་བའི་ལུགས་ངན་ཡང་ཁེགས་
པ་ཡིན་ཏེ། སེར་སྐྱ་བས་བློ་དང་བདེ་བ་རྣམས་ཆོས་ཅན། སེམས་མེད་ཡིན་ཏེ། སྐྱེ་འཇིག་ཅན་ཡིན་པའི་
ཕྱིར། ཞེས་དང་། གཅེར་བུ་བས་ལྗོན་ཤིང་ཆོས་ཅན། སེམས་ལྡན་ཡིན་ཏེ། ཤུན་པ་བཤུས་ན་འཆི་བའི་
ཕྱིར༑ ཞེས་པ་རྣམས་ཀྱང་རིགས་པ་དེས་འགོག་ནུས་པའི་ཕྱིར། བློ་ཟེར་ཡང་དབང་པོ་གཟུགས་ཅན་གྱི་

506ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད
མིང་ཡིན། སེམས་མེད་ཀྱང་བེམ་པོ་ཡིན། ལྗོན་ཤིང་ལ་འཆི་བའི་སྒྲ་ཙམ་ལས་དོན་མེད་པས་སོ།
གསུམ་པ་དེའི་གྲུབ་དོན་སྟོན་པར། དངོས་པོའི་ངོ་བོ་མ་གྲུབ་ན། །ནས། གྲགས་པས་ཡིན་གྱི་
བརྗོད་འདོད་མིན། །ཞེས་པའི་བར་ཚིགས་བཅད་བཞི་བྱུང༌། དེ་དག་ནང་ནས་ཤོ་ལོ་ཀ་གཉིས་པ རྩ་
བར༑ སྒྲ་མ་གྲུབ་ཀྱང་དངོས་པོ་ནི། །ཞེས་སོགས་ཀྱི་དོན་ལ་འཕྲོས་སྦྱོར་མཐའ་དཔྱད་པ་གསུམ་
ལས༑ དང་པོ་ནི། རྩ་བར། ཐ་དད་དངོས་ལ་རབ་གྲུབ་པ། །ཞེས་པས། སྐྱེས་བུས་བྱས་པའི་དབྱིབས་
དང་༑ དབྱིབས་སྒྲས་འཇུག་རུང་དུ་མཚུངས་པར་ཡོད་པ་དེ་ངོ་བོའི་དབྱིབས་སྐྱེས་བུས་བྱས་པར་སྒྲུབ་
པའི་རྟགས་ཡང་དག་བཀག་པ་ལ་བརྟེན་ནས། དོན་དེ་རྟགས་ཡང་དག་ཏུ་འགྱུར་ལ་ངོ་བོ་དང་ཁྱད་པར་
གཉིས་ཀྱི་ངོ་བོ་གཙོ་བ་དང༌། མིང་དང་དོན་གཉིས་ལས་དོན་གཙོ་བ་གཉིས་ཡོད་པས། དང་པོ་སྟོན་
པར༑ རྩ་བར། དངོས་པོའི་ངོ་བོ་མ་གྲུབ་ན། །ཞེས་སོགས་བཞི་བྱུང༌། གཉིས་པ་མིང་དོན་གཉིས་ལས་
ཏེ་དོན་གཙོ་བོར་སྟོན་པར། རྩ་བར། སྒྲ་མི་གྲུབ་ཀྱང་དངོས་པོ་ནི། །གྲུབ་ན་གྲུབ་པར་འགྱུར་
དཔེར། །འུག་པ་བ་ལ་སངས་རྒྱས་པས། །ལུགས་སོགས་སྒྲུབ་བྱེད་བཤད་པ་བཞིན། ཞེས་
བྱུང་༑ གཉིས་པ་ནི། བྱས་པ་ཆོས་ཅན། སྒྲ་ཁྱོད་བརྗོད་པའི་སྒྲའི་བརྗོད་བྱ་མ་ཡིན་ཀྱང་། ཁྱོད་ཀྱིས་སྒྲ་
མི་རྟག་པར་སྒྲུབ་པའི་ཕྱོགས་ཆོས་གྲུབ་སྟེ། ཁྱོད་སྒྲའི་སྟེང་དུ་འགོད་ཚུལ་དང་མཐུན་པར་ཡོང་པ་དེ་ཡིན་
པའི་ཕྱིར། དཔེར་ན་སངས་རྒྱས་པས་བྱེ་བྲག་པའི་ངོ་བོར་རྡུལ་ཕྲན་མི་རྟག་པར་སྒྲུབ་པ་ལ་ལུས་ཅན་
རྟགས་སུ་བཀོད་པའི་ཚེ་ན་བྱེ་བྲག་པས་ལུས་ཅན་གྱི་སྒྲ་དེ་འབྱུང་བཞིའི་རྡུལ་ཕྲན་ལ་འཇུག་པར་མ་གྲུབ་
ཀྱང་འབྱུང་བཞིའི་རྡུལ་ཕྲན་རེག་བྱ་ཅན་ཡིན་པས་དེ་སྒྲུབ་ཀྱི་ཕྱོགས་ཆོས་གྲུབ་པ་བཞིན་ཡིན་པའི་ཕྱིར
མཐའ་དཔྱད་པ་ལ་སྔ་མ་ཁ་ཅིག་ན་རེ། རྟགས་ཡང་དག་གི་སྒྲ་དོན་གཉིས་ལས་དོན་གཙོ་
སྟེ༑ ཕྱི་རྒོལ་འུག་པ་བ་ལ་སངས་རྒྱས་པས་འབྱུང་བཞིའི་རྡུལ་ཕྲན་ཆོས་ཅན། མི་རྟག་སྟེ། ལུས་ཅན་
ཡིན་པའི་ཕྱིར། ཞེས་བཀོད་པའི་ཚེ་རེག་བྱ་ཅན་དེ་བྱེ་བྲག་པའི་ངོར་འབྱུང་བཞིའི་རྡུལ་ཕྲན་མི་རྟག་པར་
སྒྲུབ་པའི་རྟགས་ཡང་དག་ཡིན་པའི་ཕྱིར། ཞེས་སྨྲ་ཞིང་། རེག་བྱ་ཅན་དེ་སྤྱིར་བྱེ་བྲག་པའི་ངོ་བོར་

ལེའུ་གཉིས་པའི་མཐའ་དཔྱོད། 507
འབྲས་མཚུངས་ཀྱི་ལྟག་ཆོད
རྟགས་ཡང་དག་མ་ཡིན་ཏེ། བྱེ་བྲག་པ་དེ་འབྱུང་བཞིའི་རྡུལ་ཕྲན་རྟག་པར་བདེན་ཞེན་གྱིས་འདོད་པའི་
ཕྱིར༑ སངས་རྒྱས་པས་དེ་ལྟར་བཀོད་པའི་ཚེ་ན་ཡིན་ཏེ། སྔ་རྒོལ་སངས་རྒྱས་པ་ནི་རྟགས་ཀྱི་འགོང་
དུས་ལ་ཤིན་ཏུ་མཁས་པའི་ཕྱིར། ཞེས་ཟེར་རོ། །དེ་ལ་ཁ་ཅིག་ན་རེ། འོ་ན། སྔ་རྒོལ་སངས་རྒྱས་པས་
ཕྱི་རྒོལ་འུག་པ་བ་ལ་འབྱུང་བཞིའི་རྡུལ་ཕྲན་ཆོས་ཅན། མི་རྟག་སྟེ། ལུས་ཅན་ཡིན་པའི་ཕྱིར། ཞེས་
བཀོད་པའི་ཚེ་རེག་བྱ་ཅན་དེ་ལུས་ཅན་གྱི་རྟགས་ཀྱིས་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་
རྟགས་ཡང་དག་ཡིན་པར་ཐལ། ཁྱོད་ཀྱིས་བཤད་ཚུལ་སྔ་མ་འཐད་པའི་ཕྱིར། འདོད་མི་ནུས་ཏེ། ལུས་
ཅན་གྱི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་ཡིན་ན་ལུས་ཅན་དང་གཅིག་ཡིན་དགོས་པའི་ཕྱིར། ལྡོག་
པ་ཐ་དད་པའི་ཚུལ་བཤད་ཟིན་པའི་ཕྱིར། ཡང་ཁ་ཅིག་ན་རེ། སངས་རྒྱས་པས་བྱེ་བྲག་པའི་ངོར་དེ་ལྟར་
བཀོད་པའི་ཚེ་རེག་བྱ་ཅན་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་
ཐལ༑ སངས་རྒྱས་པས་བྱེ་བྲག་པ་ལ་དེ་ལྟར་བཀོད་པའི་ཚེ་ཕྱི་རྒོལ་བྱེ་བྲག་པའི་ངོར་རེག་བྱ་ཅན་འབྱུང་
བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་མ་ཡིན་པའི་ཕྱིར་ན་མ་ཁྱབ་སྟེ། བྱེ་བྲག་པ་འབྱུང་
བཞིའི་རྡུལ་ཕྲ་རབ་སོ་སོ་བ་རྟག་པར་བདེན་ཞེན་གྱིས་དམ་བཅའ་བའི་གང་ཟག་ཡིན་པས། དེའི་ངོ་བོར་
རྟགས་ཡང་དག་མ་ཡིན་ཀྱང་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། དང་པོ་གྲུབ་སྟེ། ས་ཆུ་མེ་རླུང་གི་
རྡུལ་ཕྲ་རབ་རྟག་པ་ཆ་མེད་བཞི་རིམ་བཞིན་གཟུགས་དྲི་རོ་རེག་བཞི་ལྡན་དང་། གཟུགས་རོ་རེག་པ་
གསུམ་ལྡན་དང༌། གཟུགས་རེག་གཉིས་ལྡན་དང་། རེག་བྱ་གཅིག་བུ་དང་ལྡན་པར་ཁས་ལེན་པའི་
ཕྱིར༑ ཁྱབ་སྟེ། དེ་ལྟར་ན་རྡུལ་ཕྲ་རབ་ལ་རེག་བྱ་ཅན་གྱིས་ཁྱབ་པའི་ཕྱིར། རྟོག་གེ་འབར་བ་ལས། དེ་
བཞིན་དུ་ས་དང་ཆུ་དང་མེ་དང་རླུང་རྣམས་ཀྱི་རྡུལ་ཕྲ་རབ་དེ་དག་ཀྱང་རྟག་པ་སྟེ་གྲངས་བཞིན་དུ་ཡོན་
ཏན་བཞི་དང༌། ཡོན་ཏན་གསུམ་དང༌། ཡོན་ཏན་གཉིས་དང༌། ཡོན་ཏན་གཅིག་དང་ལྡན་པ་ནི་ཞེས་
གསུངས་པའི་ཕྱིར། གཉིས་པ་གྲུབ་སྟེ། དེའི་ངོར་འབྱུང་བཞིའི་རྡུལ་ཕྲན་རྟག་པ་དང་རེག་བྱ་ཅན་གྱི་
གཞི་མཐུན་ཡིན་པའི་ཕྱིར། དེར་ཐལ། རེག་བྱ་ཅན་མ་ཡིན་པ་དེ་དེའི་ངོར་སྒྲ་རྟག་པར་སྒྲུབ་པའི་མཐུན་

508ལེའུ་གཉིས་པའི་མཐའ་དཔྱོད འབྲས་མཚུངས་ཀྱི་ལྟག་ཆོད
ཕྱོགས་ལ་རྣམ་གཉིས་སུ་འཇུག་པའི་ཕྱིར། ཕྱོགས་གླང་གིས། ཕྱོགས་ཆོས་མཐུན་ཕྱོགས་ཡོད་མེད་
དང་༑ ༑སོགས་དང་། མི་རྟག་རྩོལ་བྱུང་རེག་མིན་པ། །ཞེས་པའི་དོན་ཡོད་པའི་ཕྱིར། རྒྱལ་ཚབ་མཁས་
གྲུབ་རྗེ་གཉིས་ཀྱི་རྣམ་བཤད་དུ་རྡུལ་ཕྲན་ཞེས་པ་བརྗོད་པ་དེ་བྱས་པ་ལྟར་འདིར་ཡང་བདེ་ཁྱད་བྱས་པས་
རྩོད་དུས་རྡུལ་ཕྲ་རབ་རེ་རེ་བ་ཟེར་དགོས་ཏེ། བྱེ་བྲག་པས་རྡུལ་ཕྲ་རབ་སོ་སོ་བ་རྟག་པ་དང་རྡུལ་ཕྲ་རབ་
གཉིས་ཀྱང་རྡུལ་ཕྲ་རབ་དང་མི་རྟག་པར་འདོད་པའི་ཕྱིར། ཚད་ཆེན་དཀའ་འགྲེལ་ལས། ངེ་བཞིན་དུ་
རྡུལ་ཕྲ་རབ་ཀྱང་རྣམ་པ་གཉིས་ཏེ་རྟག་པ་དང་མི་རྟག་པའོ། །རྟག་པ་ནི་རྡུལ་ཕྲ་རབ་དང་། ཡིང་ལ་ཟླུམ་
པའི་མཚན་ཉིད་ཅན་ནོ། །མི་རྟག་པ་ནི་རྡུལ་ཕྲ་རབ་གཉིས་བ་ཉིད་དོ། །ཞེས་གསུངས་པའི་ཕྱིར། ལྷས་
ཀྱང་༑ དཔེར་ན་བྱེ་བྲག་པར་སངས་རྒྱས་པས་རྡུལ་ཕྲ་རབ་ཉིད་དུ་ལུས་ཅན་ཉིད་ཡིན་པའི་ཕྱིར་མི་རྟག་པ་
སྟེ༑ བུམ་པ་ལ་སོགས་པ་བཞིན་ནོ་ཞེས་བྱ་བ་ལྟ་བུའོ། །ཞེས་གསུངས་པའི་ཕྱིར། རྒྱན་ལས་ཀྱང་ངོ་།།
རྩ་བར་འདོད་མི་ནུས་ཏེ། སངས་རྒྱས་པའི་སྔ་རྒོལ་མཁས་པས་བྱེ་བྲག་པ་ལ་དེ་ལྟར་བཀོད་དུས་རྟགས་
ཡང་དག་ཏུ་སོང་བའི་ཕྱིར། དེར་ཐལ། སློབ་དཔོན་ཆོས་གྲགས་ཀྱིས་བྱེ་བྲག་པ་ལ་དེ་ལྟར་བཀོད་དུས་དེ་
འགོད་པ་སྐབས་སུ་བབས་པའི་ཕྱིར། དེར་ཐལ། སློབ་དཔོན་གྱིས་བྱེ་བྲག་པ་ལ་དེ་ལྟར་འགོད་པ་སྐབས་
སུ་བབས་པར་མཁྱེན་ནས་ཕྱི་རྒོལ་ཡང་དག་ཏུ་སོང་དུས་ཡོད་པའི་ཕྱིར། བྱས་པ་ལ་ཁོ་ན་རེ། སློབ་
དཔོན་གྱིས་ཕྱི་རྒོལ་བྱེ་བྲག་པ་ལ་དེ་བཀོད་ནས་འགོད་པ་སྐབས་སུ་བབས་དུས་དེ་དེ་འདྲ་བའི་དུས་ཡིན་
པར་ཐལ། དེ་འདྲ་བའི་དུས་ཡོད་པའི་ཕྱིར། འདོད་ན། དེ་དུས་ཕྱི་རྒོལ་དེ་བྱེ་བྲག་པ་ཡིན་པར་ཐལ། དེ་
འོ་
དུས་བྱེ་བྲག་པ་དེ་སྒྲུབ་ཀྱི་ཕྱི་རྒོལ་ཡང་དག་ཏུ་སོང་དུས་ཡིན་པའི་ཕྱིར་ན་འགལ་ཁྱབ་ལ་བུད།
ན༑ ལམ་མ་ཞུགས་གང་ཟག་ལམ་ལ་ཞུགས་དུས་སུ་ལམ་མ་ཞུགས་ཡིན་པར་ཐལ། དེ་དུས་ལམ་མ་
ཞུགས་ལམ་ལ་ཞུགས་དུས་ཡིན་པའི་ཕྱིར། འཁོར་གསུམ། ཡང་ཁ་ཅིག བྱེ་བྲག་པ་ལ་དེ་སྒྲུབ་ཀྱི་ཕྱི་
རྒོལ་ཡང་དག་གཅིག་ཡོད་ཟེར་ན། འོ་ན། བྱེ་བྲག་པའི་ལྟ་གྲུབ་བཏང་བའི་བྱེ་བྲག་པ་ཡོད་པར་
ཐལ༑ འབྱུང་བཞིའི་རྡུལ་ཕྲ་རབ་ཀྱི་རེག་བྱ་ལ་མི་རྟག་པས་ཁྱབ་པའི་ཁྱབ་པ་ཁས་ལེན་པའི་དེ་ཡོད་པའི་

ལེའུ་གཉིས་པའི་མཐའ་དཔྱོད 509
འབྲས་མཚུངས་ཀྱི་ལྟག་ཆོད
ཕྱིར༑ དམ་བཅའ་འཐད་པའི་ཕྱིར། ཁྱབ་ཅིང༌། འདོད་མི་ནུས་ཏེ། གྲུབ་པའི་རྡུལ་ཕྲ་རབ་རྟག་པས་
འཁོར་བ་དང་སྣོད་བཅུད་བསྐྱེད་པར་གཙོ་བོར་བཤད་པའི་ཕྱིར། ཚད་ཆེན་ལེའུ་བཅུ་གསུམ་པ་
ལས༑ གང་འདོད་པའི་རྡུལ་ཕྲན་རྣམས་དེ་རྣམས་རྟག་པའོ། །ཞེས་དང་། ཡང་དེ་ཉིད་ལས། རྡུལ་ཕྲན་
སྐྱེད་པ་བོར་འདོད་པ། ཞེས་གསུངས་པའི་ཕྱིར། འདིའི་ཡང་རྡུལ་ཕྲན་ཞེས་པ་རྡུལ་ཕྲ་རབ་ཡིན་
ཏེ༑ དེའི་དཀའ་འགྲེལ་ལས། འདིས་ནི་རྡུལ་ཕྲ་རབ། ཅེས་པ་ནས། རྒྱུ་མེད་པ་ཉིད་ཀྱི་རྡུལ་ཕྲ་རབ་
རྣམས་རྟག་པ་ཉིད་དུ་གྲུབ་པའི་ཕྱིར་རོ། །ཞེས་གསུངས་པའི་ཕྱིར། དེ་བཞིན་དུ་སྲོད་འཇུག་སོགས་ལས་
ཕྲ་རབ་ལ་བརྗོད་པ་དེ་བྱས་སོ། །དེ་ལ་ཁོ་ན་རེ། སངས་རྒྱས་པས་བྱེ་བྲག་པའི་ངོ་བོར་འབྱུང་བཞིའི་རྡུལ་
ཕྲན་ཆོས་ཅན། མི་རྟག་སྟེ། རེག་བྱ་ཅན་ཡིན་པའི་ཕྱིར། དཔེར་ན་བུམ་པ་ཞེས་བཀོད་པའི་ཚེ་ན་རེག་བྱ་
ཅན་ཕྱི་རྒོལ་བྱེ་བྲག་པའི་ངོར་དེ་སྒྲུབ་ཀྱི་རྟགས་ཡང་དག་ཡིན་པར་ཐལ། རེག་བྱ་ཅན་འབྱུང་བཞིའི་རྡུལ་
ཕྲན་མི་རྟག་པར་སྒྲུབ་པའི་རྟགས་ཡང་དག་གང་ཞིག དེ་ཡིན་ན་དེའི་ཚེ་བྱེ་བྲག་པའི་ངོར་དེ་ལྟར་ཡིན་
དགོས་པའི་ཕྱིར། འདོད་ན། རེག་བྱ་ཅན་དེ་བྱེ་བྲག་པའི་ངོ་བོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་
པའི་རྟགས་ཡང་དག་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་ན། བྱེ་བྲག་པ་དེ་རེག་བྱ་ཅན་
གྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་གྲུབ་པའི་གང་ཟག་ཡིན་པར་ཐལ། དེའི་ངོ་བོར་དེ་ངེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་ན། དེས་རེག་བྱ་ཅན་ལ་མི་རྟག་པས་ཁྱབ་པ་ཚད་མས་
ངེས་པར་ཐལ། དེས་རེག་བྱ་ཅན་གྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚད་མས་ངེས་པའི་ཕྱིར། འདོང་
མི་ནུས་ཏེ། དེས་རེག་བྱ་ཅན་དང་རྟག་པའི་གཞི་མཐུན་མེད་པར་མ་རྟོགས་པའི་ཕྱིར། དེར་ཐལ། དེའི་ངོ་
བོར་རེག་བྱ་ཅན་མ་ཡིན་པའི་རྟགས་ཀྱིས་སྒྲ་རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་སུ་འཇུག་
པའི་ཕྱིར། ཕྱོགས་གླང་གིས་ཕྱོགས་ཆོས་འཁོར་ལོ་ལས། མཐུན་ཕྱོགས་ལ་ནི་ཡོད་པ་དང༌། །མེད་དང་
དེ་བཞིན་གཉིས་ཀ་ཡི། །ཞེས་དང༌། ཚད་མ་མདོ་ལས། མཐུན་ཕྱོགས་ལ་ཡོད་མེད་རྣམ་
གཉིས། །ཕྱོགས་ཀྱི་ཆོས་ལའང་རྣམ་པ་གསུམ། །མི་མཐུན་ཕྱོགས་ལའང་སོ་སོར་ནི། །ཡོད་མིན་གཉིས་

510ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྷག་ཆོད།
ཀའི་བྱེ་བྲག་ཕྱིར། །ཞེས་དང་། རང་འགྲེལ་ལས་ཀྱང་། ཕྱོགས་ཀྱི་ཆོས་དེ་ཉིད་རྣམ་པ་གསུམ་དུ་དབྱེ་
སྟེ༑ མཐུན་པའི་ཕྱོགས་ལ་ཡོད་པ་དང་མེད་པ་གཉིས་ཀར་རོ། །ཞེས་གསུངས་པའི་རྣམ་གཉིས་ཀྱི་དོན་
ཡོད་པའི་ཕྱིར། དེ་ལ་ཁ་ཅིག་ན་རེ། རེག་བྱ་ཅན་བྱེ་བྲག་པའི་ངོར་འབྱུང་བཞིའི་རྡུལ་་མི་རྟག་པར་
སྒྲུབ་པའི་རྟགས་ཡང་དག་ཡིན་ཟེར། དེ་ལ་གཞན་དག་ན་རེ། བྱེ་བྲག་པ་དེ་རེག་བྱ་ཅན་གྱི་རྟགས་ཀྱིས་
དེ་སྒྲུབ་ཀྱི་ཚུལ་གསུམ་ཚད་མས་གྲུབ་པའི་གང་ཟག་དང༌། འབྱུང་བཞིའི་རྡུལ་མི་རྟག་པ་ཡིན་མིན་ཐེ་
ཚོམ་ཟ་བའི་གང་ཟག་ཡིན་པར་ཐལ། བྱེ་བྲག་པའི་ངོར་རེག་བྱ་ཅན་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར་ཟེར། འདི་རིགས་ལ་འཁྲུལ་ནས་ཆོས་གྲགས་ཀྱི་ངོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་
དག་མ་ཡིན་ཟེར་རོ། །དང་པོ་ལ། བྱེ་བྲག་པས་རེག་བྱ་ཅན་དེ་སྒྲུབ་ཀྱི་རྟགས་ཡང་དག་ཏུ་ཁས་ལེན་པར་
ཐལ༑ བྱེ་བྲག་པའི་ངོར་དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་མི་ནུས་པར་བསྒྲུབས་
ཟིན༑ གཉིས་པ་ལ། འོ་ན་དཔལ་ལྡན་ཆོས་གྲགས་ཀྱིས་གྲངས་ཅན་ལ་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚེ་སློབ་དཔོན་རང་གི་ངོར་བྱས་པ་དེ་སྒྲུབ་ཀྱི་གཏན་ཚིགས་ལྟར་སྣང་ཡིན་བཞིན་དུ་གྲངས་ཅན་
ལ་སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡིན་པར་ཐལ། སློབ་དཔོན་གྱི་ངོར་བྱས་པ་སྒྲ་མི་རྟག་
པར་སྒྲུབ་པའི་རྟགས་ཡང་དག་མ་ཡིན་པའི་ཕྱིར། རྟགས་ཁས། ཁྱབ་སྟེ། སློབ་དཔོན་ཕྱི་རྒོལ་བྱས་པའི་
ངོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་ཡང༌། སློབ་དཔོན་གྱི་ངོར་བྱས་པ་དེ་སྒྲུབ་
ཀྱི་རྟགས་ཡང་དག་ཡིན་པའི་ཕྱིར། དང་པོ་གྲུབ་སྟེ། དེ་ཕྱི་རྒོལ་བྱས་པའི་ངོར་བྱས་པ་དེ་སྒྲུབ་ཀྱི་གྲུབ་
ཟིན་སྒྲུབ་པའི་གཏན་ཚིགས་ཡིན་པའི་ཕྱིར་ཏེ། དེའི་ངོར་བྱས་པས་དེ་སྒྲུབ་མི་དགོས་པའི་ཕྱིར། གཉིས་
པ་གྲུབ་སྟེ དེས་རང་གི་ཐུགས་ཀྱི་ངོར་བྱས་པ་དེ་སྒྲུབ་ཀྱི་ཚུལ་གསུམ་ཡིན་ཚུལ་ཚད་མས་ངེས་ནས་ཕྱི་
རྒོལ་གྲངས་ཅན་ལ་དེ་སྒྲུབ་ཀྱི་རྟགས་སུ་བཀོད་པ་ཡིན་པའི་ཕྱིར། དེར་ཐལ། ཁྱོད་གྲངས་ཅན་ལ་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་ཡིན་པའི་ཕྱིར། ཁྱབ་སྟེ། ཚང་མ་མངོ་
ལས༑ རང་གི་རྟོགས་པ་བཞིན་གཞན་ལ། །ངེས་པ་བསྐྱེད་པར་འདོད་པ་ཡིས །ཞེས་གསུངས་པའི་

311ལེའུ་གཉིས་པའི་མཐའ་དཔྱོད། འབྲས་མཚུངས་ཀྱི་ལྟག་ཆོད
དོན་ཡོད་པའི་ཕྱིར། རྩ་བར་འདོད་ན། སློབ་དཔོན་གྱིས་གྲངས་ཅན་ལ་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚེ་རྒོལ་བ་གཉིས་ཀའི་ངོར་དེའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་གྲུབ་པ་མེང་པར་
ཐལ༑ དེའི་ཚེ་སློབ་དཔོན་གྱི་ངོར་བྱས་པ་དེ་སྒྲུབ་ཀྱི་གཏན་ཚིགས་ལྟར་སྣང་ཡིན་པའི་ཕྱིར། ཁྱབ་ཅིང༌།
འདོད་མི་ནུས་པ་གཉིས་ཀ་ཡིན་ཏེ། དེའི་ཚེ་སྒྲུབ་ངག་གི་ཚུལ་གསུམ་སྨྲས་ཀྱང་རྒོལ་བ་གཉིས་ཀའི་གང་
རུང་གི་ངོར་ཚུལ་གསུམ་གའི་གཅིག་ཙམ་མ་གྲུབ་ཀྱང་དེ་དེ་སྒྲུབ་ལ་རྟགས་ལྟར་སྣང་ཡིན་པའི་
ཕྱིར༑ རིགས་ཐིགས་ལས། ཚུལ་གསུམ་ལས་གཅིག་མ་སྨྲས་ན་ཡང་སྒྲུབ་པ་ལྟར་སྣང་ཡིན་པའི་
ཕྱིར༑ སྨྲས་ཀྱང་གོ་བར་བྱ་བ་དང་གོ་བར་བྱེད་པ་གཉིས་ཀ་ལ་མ་གྲུབ་པའམ་ཐེ་ཚོམ་ཟ་ན་ཡང་ངོ༌།།
ཞེས་གསུངས་པའི་ཕྱིར།ཁྱབ་སྟེ། རྒོལ་བ་གཉིས་ཀར་མ་གྲུབ་པ་སྒྲ་མི་རྟག་སྒྲབ་ལ་མིག་ཤེས་ཀྱི་
གཟུང་བྱ་ལྟ་བུ། ཕྱི་རྒོལ་ལ་མ་གྲུབ་པ་སྔ་རྒོལ་གཅེར་བུ་པས་ཕྱི་རྒོལ་སངས་རྒྱས་པར་ལྗོན་ཤིང་སེམས་
ལྡན་དུ་སྒྲུབ་པར་འཆི་བའི་རྟགས་བཀོད་པ་ལྟ་བུ། སྔ་རྒོལ་ལ་མ་གྲུབ་པ་སྔར་གྲངས་ཅན་གྱིས་བདེ་
སོགས་སེམས་མེད་དུ་སྒྲུབ་བར་མི་རྟག་པ་དང་སྐྱེ་བ་ཅན་གང་རུང་བཀོད་པ་ལྟ་བུ་ཡིན་པའི་ཕྱིར། ངང་པོ་
གྲུབ་སྟེ། རིགས་ཐིགས་ལས། ཚུལ་གཅིག་མ་གྲུབ་པའམ་ཐེ་ཚོམ་ཟ་ན་མ་གྲུབ་པའི་གཏན་ཚིགས་ལྟར་
སྣང་བ་ཡིན་ཏེ། དབེར་ན་སྒྲ་མི་རྟག་པའོ་ཞེས་སྒྲུབ་པ་ལ་མིག་གིས་གཟུང་བ་ཉིད་ནི་གཉིས་ཀ་ལ་མ་
པ་ལྟ་བུའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། རིགས་ཐིགས་ལས། ཤིང་རྣམས་ལ་སེམས་
པ་ཡོད་པར་སྒྲུབ་པར་བྱེད་པ་ལ་ཤུན་པ་ཐམས་ཅད་བཤུས་ན་འཆི་བ་ནི་ཕྱི་རྒོལ་ལ་མ་གྲུབ་སྟེ། ཞེས་
གསུངས་པའི་ཕྱིར། གསུམ་པ་གྲུབ་སྟེ། རིགས་ཐིགས་ལས། བདེ་བ་ལ་སོགས་པ་སེམས་པ་མེད་པར་
སྒྲུབ་པ་ལ་སྐྱེ་བ་ཅན་ནམ་མི་རྟག་པ་ཉིད་ནི་གྲངས་ཅན་རྒོལ་བ་བདག་ཉིད་ལ་མ་གྲུབ་པའོ། ཞེས་
གསུངས་པའི་ཕྱིར། ཁྱེད་ཀྱིས་དཔལ་ལྡན་ཆོས་གྲགས་གྲངས་ཅན་པའི་མཆེད་པོར་བྱས་ཤིང་འངི་ཙམ་
ལའང་རྨོངས་ན་ཤིན་ཏུ་དེ་བས་ཀྱང་ཕྲ་བའི་ཐལ་ཟློག་སོགས་ལ་ཚེ་འདིར་རེ་བ་བསྐྱུངས་དགོས་པར་སྣང་
ངོ་༑ ༑གཞན་ཡང་མངོན་འདུལ་གྱི་རིགས་པ་བྱེད་ཁུལ་དང་། གོ་ཐོབ་ཡིན་རྒྱུའི་ཚིག་དོན་གང་ལའང་ཟུར་

ལེའུ་གཉིས་པའི་མཐའ་དཔྱོད། 512 འབྲས་མཚུངས་ཀྱི་ལྷག་ཆོད་
མ་ཐོན་པ་དུ་མ་ན་རེ། སངས་རྒྱས་པས་བྱེ་བྲག་པ་ལ་འབྱུང་བཞིའི་རྡུལ་ཕྲན་ཆོས་ཅན། མི་རྟག་
སྟེ༑ རེག་བྱ་ཅན་ཡིན་པའི་ཕྱིར། ཞེས་བཀོད་པའི་ཚེ་བྱེ་བྲག་པ་རེག་བྱ་ཅན་གྱི་རྟགས་ཀྱིས་དེ་སྒྲུབ་ཀྱི་ཕྱི་
རྒོལ་ཡང་དག་ཡིན་ཟེར། དེ་འདྲ་བའི་སྦྱོར་བ་བཀོད་པའི་བྱེ་བྲག་པ་བྱེ་བྲག་པ་མ་ཡིན་ཟེར། དེ་འདྲའི་
སྦྱོར་བ་བཀོད་པའི་བྱེ་བྲག་པ་ཆོས་ཅན། ཡོད་པར་ཐལ། ཕྱི་རྒོལ་ཡང་དག་ཡིན་པའི་ཕྱིར་ན། ཆོས་ཅན་
སྐྱོན་ཅན་ཟེར་བ་སྒྲ་དོན་གཉིས་ཀ་ལས་འཁྲུལ་བའི་ངན་སྐད་ཤེས་བྱ་སྒོག་བརྡུང་ཁོ་ནའི་གོ་ཐོབ་ཡིན་
ཏེ༑ རྩོད་དུས་སྦྱོར་བ་དག་ཏུ་སྨོས། འདིར་བདེ་ཁྱད་བྱས་ཏེ། འོ་ན་སངས་རྒྱས་པས་བྱེ་བྲག་པ་ལ་དེ་
འདྲ་བའི་སྦྱོར་བ་བཀོད་པའི་ཚེ་བྱེ་བྲག་པ་ཕྱི་རྒོལ་ཡང་དག་མ་ཡིན་པར་ཐལ། དེས་དེ་ལ་དེ་འདྲ་བའི་
སྦྱོར་བ་བཀོད་པའི་ཚེ་བྱེ་བྲག་པ་སྤྱི་ལྡོག་དེ་དེ་སྒྲུབ་ཀྱི་ཕྱི་རྒོལ་ཡང་དག་ཀྱང་མི་རུང༌། དེས་དེ་ལ་དེ་འདྲ་
བའི་སྦྱོར་བ་བཀོད་པའི་བྱེ་བྲག་པ་ཀུན་ཕྱི་རྒོལ་ཡང་དག་ཀྱང་མི་རུང་བའི་ཕྱིར། མ་ཁྱབ་ན། དེས་དེ་ལ་
དེ་འདྲ་བའི་སྦྱོར་བ་བཀོད་པའི་ཚེ་བྱེ་བྲག་པ་བྱེ་བྲག་པ་ཡིན་པར་ཐལ། དེས་དེ་ལ་དེ་འདྲ་བའི་སྦྱོར་བ་
བཀོད་པའི་ཚེ་བྱེ་བྲག་པ་ཡོད། དེའི་ཚེ་དེ་དེ་སྒྲུབ་ཀྱི་ཕྱི་རྒོལ་ཡང་དག་ཀྱང་མ་ཡིན་པའི་ཕྱིར། རྟགས་
གཉིས་ཀ་དངོས་འགལ་ཡིན། བློ་རྩེ་ཡང་འགལ་ལོ། །མ་ཁྱབ་མཚམས་ཀྱི་རྟགས་དང་པོ་གྲུབ་སྟེ། དེས་
དེ་ལ་དེ་འདྲ་བའི་སྦྱོར་བ་བཀོད་པའི་ཚེ་སྦྱོར་བ་དངོས་སུ་བཀོད་ཡུལ་ཀྱི་བྱེ་བྲག་པ་ཕྱི་རྒོལ་དེ་དེ་སྒྲུབ་ཀྱི་
ཕྱི་རྒོལ་ཡིན་ཡང་བྱེ་བྲག་པ་སྤྱི་ལྡོག་དེ་སྒྲུབ་ཀྱི་ཕྱི་རྒོལ་མ་ཡིན་པའི་ཕྱིར་ཏེ། བྱེ་བྲག་པ་ཡིན་ན་དེ་སྒྲུབ་
ཀྱི་དངོས་ཀྱི་ཕྱི་རྒོལ་ཡིན་པས་མ་ཁྱབ་པའི་ཕྱིར་ཏེ། དེ་དུས་མ་སྐྱེས་པའི་བྱེ་བྲག་པ་དང༌། དེ་དུས་འགག་
ཟིན་པའི་བྱེ་བྲག་པ་ཡོད་པའི་ཕྱིར། འདིས་གཉིས་པ་ཡང་ཤུགས་ཀྱིས་གྲུབ། གཞན་ཡང་སྔ་རྒོལ་གྱིས་
ཕྱི་རྒོལ་ལ་རྟགས་སྦྱོར་འགོད་དུས་ལ་དེ་སྒྲུབ་ཀྱི་ཚུལ་གསུམ་ངེས་ཟིན་ཁོ་ན་ལ་འགོད་པས་ཁྱབ་པར་
ཐལ། ཁྱོད་ཀྱིས་སངས་རྒྱས་པས་བྱེ་བྲག་པ་ལ་དེ་འདྲ་བའི་སྦྱོར་བ་འགོད་དུས་ཡིན་ན་དེ་སྒྲུབ་ཀྱི་རྟགས་
འགོད་པ་སྐབས་བབས་ཀྱིས་ཁྱབ་པའི་ཕྱིར། འདོད་ན། སྔ་རྒོལ་གྱིས་བྱི་རྒོལ་ལ་དམ་བཅའ་དང་རྟགས་
བཀོད་པའི་ཚུལ་སྒྲུབ་དུས་ཀྱི་ཕྱི་རྒོལ་རྒྱུད་མ་སྨིན་པ་གཅིག་དང་། སྔ་རྒོལ་གྱིས་ཕྱི་རྒོལ་ལ་ཚུལ་གསུམ་

ལེའུ་གཉིས་པའི་མཐའ་དཔྱོད། 513
འབྲས་མཚུངས་ཀྱི་ལྟག་ཆོད།
བསྒྲུབས་ཟིན་ནས་ཕྱི་རྒོལ་ཡང་དག་ཏུ་སོང་བ་གཉིས་མེད་པར་ཐལ། འདོད་པའི་ཕྱིར། འདོད་ན། དེ་
སྒྲུབ་ཀྱི་ཕྱི་རྒོལ་ཡིན་ན་ཕྱི་རྒོལ་ཡང་དག་ཡིན་པས་ཁྱབ་པར་ཐལ་བ་དང་། དེ་སྒྲུབ་ཀྱི་རྟགས་ཡིན་ན་དེ་
སྒྲུབ་ཀྱི་རྟགས་ཡང་དག་ཡིན་པས་ཁྱབ་པར་ཐལ་བ་དང་། དེ་སྒྲུབ་ཀྱི་ཚུལ་གསུམ་ལ་ཐོག་མར་ཡིད་
དཔྱོད་དང་དེ་ནས་ཚད་མས་ངེས་པའི་རིམ་པ་སོགས་མི་འཐད་པར་ཐལ་བ་དང༌། ཡིད་དཔྱོད་མི་འཐང་
པར་ཐལ་བ་སོགས་འཕེན་ཏེ། ཁྱོད་ཀྱི་དམ་བཅའ་འཐད་པའི་ཕྱིར། དེ་དག་ལ་འདོད་ཀྱང་མི་ནུས་
ལ༑ ཁྱབ་པའང་གྲུབ་སྟེ། རྩ་བར། དཔེ་ལ་དེ་ཡི་ངོ་བོ་དང་། །རྒྱུ་དངོས་དེ་དག་མི་ཤེས་ལ། །སྟོན་ཏེ་
མཁས་པ་རྣམས་ལ་ནི། །གཏན་ཚིགས་འབའ་ཞིག་བརྗོད་པར་ཟད། །ཅེས་གསུངས་པའི་ཕྱིར་དང་།
སྐལ་བཟང་མིག་འབྱེད་ལས། བྱད་བཞིན་གྱི་གཟུགས་བརྙན་ཇི་ལྟར་སྣང་བ་ལྟར་དུ་མི་བདེན་པར་དབུ་མ་
པའི་ལྟ་བ་མ་གོ་བ་དག་གིས་ཀྱང་ངེས་ཟིན་པ་དེ་ཉིད་དཔེར་བྱེད་པ་ཡིན་ནོ། །ཇི་ལྟར་ངེས་ན་བྱད་བཞིན་
གྱི་གཟུགས་བརྙན་དབུ་མ་པའི་འདོད་པ་ལྟར་གྱི་བདེན་མེད་དུ་ངེས་ན་གཟུགས་བརྙན་དུ་ཡང་མི་བདེན་
པར་ངེས་དགོས་པས། དེ་འདྲ་བའི་བདེན་མེད་དུ་དངོས་སྨྲ་བ་མན་ཆད་ཀྱིས་མ་ངེས་ཀྱང༌། ཞེས་
གསུངས་པའི་ཕྱིར་དང༌། ཕྱི་རྒོལ་ཡང་དག་དེས་དཔེའི་སྟེང་དུ་ཚུལ་གསུམ་གྲུབ་དགོས་པའི་
ཕྱིར། གཞན་ཡང་གྲུབ་མཐའ་མི་མཐུན་པའི་ཕྱི་རྒོལ་ལ་རྩོད་པའི་སྐབས་དང་རང་གི་གདུལ་བྱ་བཀྲི་བའི་
སྐབས་སུ་དེ་སྒྲུབ་ཀྱི་རྟགས་བཀོད་པའི་ཚུལ་གསུམ་གཞི་ནས་སྒྲུབ་མི་དགོས་པར་ཐལ། དེ་སྒྲུབ་ཀྱི་ཕྱི་
རྒོལ་ལ་དེ་སྒྲུབ་ཀྱི་རྟགས་སྦྱོར་འགོད་པའི་སྐབས་ཡིན་ན་དེ་སྒྲུབ་ཀྱི་ཕྱི་རྒོལ་ཡང་དག་ཏུ་གྲུབ་ཟིན་པས་
ཁྱབ་པའི་ཕྱིར། འདོད་ན། དོན་མི་ཤེས་པའི་རྨོངས་པའི་ལུགས་ཡིན་ཏེ། རིགས་ཐིགས་དར་ཊི ཀ་རིན་པོ་
ཆེའི་གཏེར་ལས། གྲུབ་མཐའ་མི་མཐུན་པ་རྩོད་པའི་སྐབས་དང་། རང་གི་གདུལ་བྱ་བཀྲི་བའི་སྐབས་
གཉིས་ཀར་གསུམ་ག་གཞི་ནས་སྒྲུབ་དགོས་པ་ཡང་སྲིད་དོ། །ཞེས་དང༌། དབུ་མ་རྒྱན་དང་རྒྱན་སྣང་
གཉིས་ཀར་ཡང་སྔོན་ལ་སྦྱོར་བ་དང་དེ་ནས་ཚུལ་སྒྲུབ་པར་མཛད་པའི་ཕྱིར། དབུ་མ་རྒྱན་ལས། བདག་
དང་གཞན་སྨྲའི་དངོས་འདི་དག །ཡང་དག་པར་ནི་གཅིག་པ་དང༌། །དུ་མའི་རང་བཞིན་བྲལ་བའི་

ལེའུ་གཉིས་པའི་མཐའ་དཔྱོད 314 འབྲས་མཚུངས་ཀྱི་ལྟག་ཆོད
ཕྱིར༑ ༑བདེན་པར་མེད་དེ་གཟུགས་བརྙན་བཞིན། །ཞེས་གསུངས་ནས་ཚུལ་རྗེས་སུ་སྒྲུབ་པར་མཛད་
ལ༑ རྒྱན་སྣང་ལས། གང་དག་གཅིག་དང་དུ་མའི་རང་བཞིན་མ་ཡིན་པ་དེ་དག་ནི་དོན་དམ་པའི་རང་
བཞིན་དུ་ཡོད་པ་མ་ཡིན་ཏེ། སྐྱ་མ་ལ་སོགས་པའི་ངོ་བོ་ཉིད་ལྟ་བུའོ། །ནས། གཏན་ཚིགས་མ་གྲུབ་པ་
ཡང་ཡིན་ཏེ། ཞེས་གསུངས་པའི་ཕྱིར་རོ། །ཕྱོགས་ཙམ་བསྟན་པས་དུ་མས་བཤད་པ་གོ་ནུས་སོ། །
རང་ལུགས་ལ་བྱེ་བྲག་པས་རྡུལ་ཕྲན་ལ་རེག་བྱ་ཅན་གྱི་མིང་ལུས་ཅན་ཞེས་པའི་སྒྲ་འཇུག་པར་
མི་འདོད་དེ། དེས་ཤེས་བྱ་ལ་རྫས་དང་ཡོན་ཏན་གཉིས་སྤྱི་དང་བྱེ་བྲག་གཉིས་ལས་དང་འདུ་བ་སྟེ་ཚིག་
གི་དོན་དྲུག་འདོད་པའི་ནང་ནས་འབྱུང་བཞིའི་ཕྲ་རྡུལ་རྫས་དང་། ལུས་ཅན་ཡོན་ཏན་ཉེར་བཞིའི་ནང་གི་
ཚད་མ་བོང་ཚོད་ལ་འདོད་པའི་ཕྱིར། ཚིག་དོན་དྲུག་ཀྱང་འགལ་བར་འདོད་པའི་ཕྱིར། སྲས་མཆོག་རྣམ་
བཤད་མཛད་པ་གཉིས་ཀྱི་དགོངས་པ་ཡིན་ཏེ། རྣམ་བཤད་ལས། དེ་ལ་བརྟགས་པའི་ཆེན་པོ་མ་གཏོགས་
པའི་ཚད་གཞན་ལ་ལུས་ཅན་གྱི་སྒྲ་འཇུག་པར་འདོད་ལ། ལུས་ཅན་གྱི་དོན་རེག་བྱ་ཅན་ནི་འབྱུང་བཞིའི་
སྟེང་དུ་འགོད་ཚུལ་ལྟར་རྒོལ་བ་གཉིས་ཀས་གྲུབ་པར་འདོད་དོ། །ཞེས་དང༌། རིགས་པའི་རྒྱ་མཚོ་
ལས༑ དེ་ཡང་བྱེ་བྲག་པ་དང་སངས་རྒྱས་པ་གཉིས་ཀྱིས་ལུས་ཅན་གྱི་སྒྲ་དེ་ཉིད་གང་ལ་འཇུག་པ་མཐུན་
སྣང་དུ་མ་གྲུབ་སྟེ། འདི་ལྟར་བྱེ་བྲག་པ་ནི་ཐམས་ཅད་དུ་སོང་བ་མ་ཡིན་པའི་རྫས་ཀྱི་ཚད་ཁོ་ན་ལ་ལུས་
ཅན་གྱི་སྒྲ་འཇུག་པར་འདོད་ལ། སངས་རྒྱས་པ་རེག་བྱ་ཅན་ལ་ལུས་ཅན་གྱི་སྒྲ་འཇུག་པར་འདོད་པའི་
ཕྱིར་རོ། །ཞེས་གསུངས་པའི་ཕྱིར། དེས་ན་སངས་རྒྱས་པས་བྱེ་བྲག་པའི་ངོར་འབྱུང་བཞིའི་རྡུལ་ཕྲན་མི་
རྟག་པར་སྒྲུབ་པ་ལ་ལུས་ཅན་རྟགས་སུ་བཀོད་ན་མིང་གིས་ཕྱོགས་ཆོས་མི་འགྲུབ་ལ། དོན་རེག་བྱ་ཅན་
འདོད་ན་མ་བརྗོད་ཀྱང་ཕྱོགས་ཆོས་ཡིན་པས་ཕྱོགས་ཆོས་གྲུབ་པའི་ཕྱིར། དང་པོ་གྲུབ་སྟེ། ལུས་ཅན་ཁོ་
ན་བསམ་ནས་བཀོད་ན་དེ་ཙམ་རྟགས་སུ་འགྱུར་བས་མི་འགྲུབ་པར་བཤད་ཟིན་པའི་ཕྱིར། རྣམ་བཤད་
ལས། ལུས་ཅན་ཞེས་པའི་སྒྲ་སྦྱོར་བ་ཕྱི་རྒོལ་གཉིས་མཐུན་སྣང་དུ་མ་གྲུབ་སྟེ། ཞེས་དང་། རིགས་པའི་
རྒྱ་མཚོ་ལས། དེ་ལྟར་ལུས་ཅན་ཞེས་པའི་མིང་བ འཇུག་པའི་ག སྣང་དུ་མ་གྲུབ་ཀྱང་།

ལེའུ་གཉིས་བའི་མཐའ་དཔྱོད། \.Drea"PH I5 ལོ་༢༢༢ འབྲས་མཚུངས་ཀྱི་ལྷག་ཆོང
ཞེས་གསུངས་པའི་ཕྱིར་དང་། ལྷས་ཀྱང་། དེ་ལ་ལུས་ཅན་གྱི་སྒྲས་སངས་རྒྱས་པ་ལ་རེག་བྱ་དང་ལྡན་
པར་གྲག་གི་བྱེ་བྲག་པ་ལ་མ་ཡིན་ནོ། །ཞེས་དང༌། རྒྱན་སྣང་ལས། དེ་ལ་སྒྲ་ནི་ཕན་ཚུན་མངོན་པར་
འདོད་པའི་ཡུལ་ལ་གྲུབ་པ་མ་ཡིན་ཏེ། ཞེས་གསུངས་པའི་ཕྱིར། གཉིས་པ་གྲུབ་སྟེ། དེས་ལུས་ཅན་
ཞེས་བཀོད་ཀྱང་རེག་བྱ་ཅན་བསམ་ན་ཚིག་ལ་མ་བཀོད་ཀྱང་སོང་ཚོད་དེ་རྟགས་སུ་འགྱུར་བའི་
ཕྱིར། སྐབས་འདིར་ཡང་སྒྲ་མ་ངེས་ཀྱང་དོན་གང་བསམ་གཙོ་བོར་བཤད་དགོས་པའི་ཕྱིར། རྩ་
བར། མ་བརྗོད་ན་ཡང་འདོད་པས་ཁྱབ། །བདག་གི་དོན་བཞིན་བསྒྲུབ་བྱར་འདོད། །ཅེས་དང་། རྩ་
བར། སྒྲ་ནི་བརྗོད་འདོད་རྗེས་འབྲང་ཕྱིར། །དཔེར་ན་ནག་པ་འཕོང་སྐྱེན་ནམ། །སྲིད་སྒྲུབ་འཕོང་སྐྱེན་
ཞེས་པ་བཞིན། །ཞེས་གསུངས་པའི་ཕྱིར། འཕོང་སྐྱེན་སྔ་མ་ལ་ནག་པ་སོགས་དུ་མ་ཡོད། ཕྱི་མ་ལ་
སྲིད་སྒྲུབ་ཁོ་ནས་ཁྱབ་པའི་ཕྱིར། འདིར། རྩ་བར། སྒྲ་མ་གྲུབ་ཀྱང་དངོས་པོ་ནི། །གྲུབ་ན་གྲུབ་པར་
འགྱུར་ཏེ་དཔེར།།འུག་པ་བ་ལ་སངས་རྒྱས་པས། །ལུས་སོགས་སྒྲུབ་བྱེད་བཤད་པ་བཞིན། །ཞེས་དང།
ལྷས་ཀྱང༌། གཉིས་ཀ་དག་གི་ཡང་ཕན་ཚུན་མངོན་པར་འདོད་པའི་སྒྲ་མ་གྲུབ་པ་ཉིད་ཡིན་གྱི་དོན་ནི་མིན་
ཏེ༑ གཉིས་ཀས་རྡུལ་ཕྲ་རབ་དང་བུམ་པ་དག་ལ་རེག་བྱ་ཁས་བླངས་པའི་ཕྱིར། ཞེས་དང་། རྒྱན་ལས་
ཀྱང་། སྒྲ་མ་གྲུབ་ཀྱང་སངས་རྒྱས་པའི་མངོན་པར་འདོད་པའི་གཉིས་ཀ་ལ་གྲུབ་པའི་མངོན་པར་འདོད་
པའི་བསྒྲུབ་པར་བྱ་བའི་དོན་གྲུབ་པོ། །ཞེས་གསུངས་པའི་ཕྱིར་དང༌། རྣམ་བཤད་ཀྱི་དོན་ཡང་དེ་ཁོ་ན་
ཡིན་ནོ། །ཚད་མ་ལ་འདི་དང་ངོ་བོ་དང་ཁྱད་པར་གཉིས་ལས་ངོ་བོ་གཙོ་བ་གཉིས་ལས་དཀའ་མེད། ཕྱི་
ནང་དང་གོང་འོག་གིས་བརྩད་ཚུལ་མང་མོད་ཀྱང་དབང་རྟུལ་རྣམས་ཀྱིས་ལོག་པར་བཤད་པ་ལེགས་པར་
བཀྲལ་ཡོད་པ་བློ་ལྡན་དག་གིས་ཤེས་པར་བྱོས་ཤིག
སྨྲས་པ།
ལྷ་ལས་མི་རྒན་གདོང་བཞི་མིན་ཀྱང་རྗེ། །

ལེའུ་གཉིས་པའི་མཐའ་དཔྱོད 16 ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་པ
ཟླ་མེད་ཁྱོད་ཀྱི་སྲས་མཆོག་བཅུ་གཉིས་བདག །
ཉི་མ་གཉིས་སྤྲུལ་ཚངས་པ་གདོང་བཞི་དང༌། །
ལྷ་ལས་རྒན་ཡང་ར་རིའི་ཟླ་བ་ཙམ།
འཕགས་ཡུལ་ཕྱི་ནང་པཎ་ཆེན་ཚིག་དོན་དང༌། །
དོན་གྱི་ངོ་བོ་ཁྱད་པར་ལ་རྩོད་ཚུལ།
སྡེ་བདུན་མདོ་བཅས་དབུ་ཚད་རིགས་པ་ཞེས། །
བརྒལ་བརྟགས་བྱེ་བའི་མ་མ་འདི་ཡིན་གྱི།
སླ་བར་རོ་འཛིན་མི་སྡོད་གློག་གི་ཟླ།
དཀའ་གནས་འདི་འདྲ་མཐོང་ཚེ་འཛུམ་པའི་ཞལ། །
མི་བཞད་མི་གཡོ་སྡེར་བཟོའི་སྐུར་གྱུར་པའི།
སེམས་ལྡན་བེམ་པོར་བྱེད་པའི་སྒྱུ་མ་སུ།
འཕགས་ཡུལ་མཁས་པའི་ལུགས་ཤེས་ཁྱད་པར་དུ། །
རྒྱལ་བ་གཉིས་པ་ཡབ་སྲས་རིགས་པའི་ལམ། །
ཁོང་ཆུད་འདྲེན་པ་མཉམ་མེད་སངས་རྒྱས་ལ། །
ཡིད་ཆེས་དད་པའི་ངལ་གསོ་བླ་མའི་དྲིན།
ཞེས་པའང་བར་སྐབས་ཀྱི་ཚིགས་སུ་བཅད་པའོ།། །།
ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་པ།

ལེའུ་གཉིས་པའི་མཐའ་དཔྱོད 5I7 ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་པ།
གཉིས་པ་ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་པ་ལ། རྟག་པ་རྒྱུར་མི་རུང་བར་
བསྟན་པ་དང༌། རང་ལ་མཚུངས་པ་སྤངས་པ་གཉིས། དང་པོ་ནི། རྩ་བར། དངོས་དེ་རྒྱུ་ཡིན་
པ༑ ནས མ་ཡིན་ཁྱད་པར་མེད་ཕྱིར་རོ། །ཞེས་པའི་བར་ཤོ་ལོ་ཀ་བདུན་དང་རྐང་པ་གསུམ་
བྱུང་༑ གཉིས་པ་རང་ལ་མཚུངས་པ་སྤངས་པ་ལ། རྩོད་པ་དང་། ལན་གཉིས། དང་པོ་ནི། རྩ་
བར༑ ཚད་མ་ལྐོག་གྱུར་དོན་ཤེས་ཡིན། །དེ་སྒྲུབ་བྱེད་ཀྱང་མེད་པའི་ཕྱིར། །ནན་ཏན་བྱེད་པ་ཡོད་མ་
ཡིན༑ ༑ཞེས་ནི་ཁ་ཅིག་རབ་ཏུ་བརྗོད། །ཅེས་བྱུང་། ཚུ་རོལ་མཛེས་པ་བ་དང་། སྤྱོད་པ་བ་དག་སོགས་
ན་རེ། སངས་རྒྱས་པ་ཁྱོད་ཀྱིས་དབང་ཕྱུག་བཀག་པ་མི་འཐད་དེ། ཤིན་ཏུ་ལྐོག་གྱུར་མངོན་སུམ་དུ་
རྟོགས་པའི་ཚད་མའི་སྐྱེས་བུ་དང་ཀུན་མཁྱེན་མེད་པའི་ཕྱིར་ཏེ། དེ་བསྐྱེད་པའི་རྒྱུ་དང་ཤེས་བྱེད་ཀྱི་རྒྱུ་
མཚན་གང་ཡང་མེད་པའི་ཕྱིར་དང་། དེས་བཤད་པའི་དོན་ལ་ནན་ཏན་བྱེད་པ་ཡང་མེད་པའི་ཕྱིར། ཞེས་
འདོད་དོ། །གཉིས་པ་ལན་ལ། ཀུན་མཁྱེན་འཚོལ་དགོས་པའི་རྒྱུ་མཚན་དང༌། ཀུན་མཁྱེན་འཚོལ་བའི་
ཚུལ་བཤད་པ་དང་། རྩ་བའི་ཀུན་མཁྱེན་ངོས་གཟུང་བ་དང་གསུམ། དང་པོ་ནི། རྩ་བར། མི་ཤེས་སྟོན་
པར་བྱེད་པ་ལ། །འཁྲུལ་བ་དོགས་པ་ཅན་རྣམས་ཀྱིས། །དེས་བཤད་ནན་ཏན་བྱ་བའི་ཕྱིར། །ཤེས་ལྡན་
འགལའཞིག་ཚོལ་བར་བྱེད། །ཅེས་བྱུང་། འདི་གསུམ་དཔྱིས་ཕྱིན་པ་མ་གོ་ན་སྐྱབས་འགྲོ་དང་བླང་དོར་
མོས་པ་ཡིད་བྱེད་དང་ཡིད་དཔྱོད་ལས་མི་ཡོང་སྟེ། རྗེ་རིན་པོ་ཆེས་མདུན་ལེགས་མ་ལས། རྣམ་གྲོལ་
དོན་དུ་གཉེར་ལ་བཅོམ་ལྡན་འདས། །ཚད་མར་བསྒྲུབས་ཤིང་དེ་ལས་དེ་ཡིས་ནི། །བསྟན་པ་ཁོ་ན་ཐར་
འདོད་འཇུག་ངོགས་སུ། །ངེས་པ་གཏིང་ནས་རྙེད་པས་ཐེག་གཉིས་ཀྱི། །ཞེས་གསུངས་པའི་ཕྱིར་དང༌
རྗེ་བཙུན་བྱམས་པས་ཀྱང་རྒྱུད་བླ་ལས། གང་ཕྱིར་རྒྱལ་ལས་ཆེས་མཁས་འགའ་ཡང་འཇིག་རྟེན་འདི་ན་
ཡོད་མིན་ཏེ། །མ་ལུས་དེ་ཉིད་མཆོག་ནི་ཀུན་མཁྱེན་གྱིས་མཁྱེན་གཞན་མིན་པ། །ཞེས་དང་དཔའ་
བོས༑ ཁྱོད་འབའ་ཞིག་གི་ཡེ་ཤེས་ཀྱིས། །ཤེས་བྱ་མཐའ་དག་ཁྱབ་ལགས་ཀྱི། །ཁྱོད་ལས་གཞན་པ་
ཐམས་ཅད་གྱི། །ཤེས་བྱ་ཁོ་ན་ལྷག་པ་ལགས། །ཞེས་དང༌། ཕྱོགས་གླང་གིས་སྤེལ་བསྟོད་

ལེའུ་གཉིས་པའི་མཐའ་དཔྱོད 5Ia ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་བ།
ལས༑ ལེགས་བཤད་ཆེན་པོ་སྐུ་སྲོག་གིས། །ཚིགས་སུ་བཅད་པ་ཕྱེད་ཙམ་ཡང་། །གང་ཞིག་ཤེས་རབ་
རྣམ་སྤེལ་ཕྱིར། །ཇི་ལྟར་རྗེས་སུ་མཆི་བར་བགྱི། །ཁྱོད་ཉིད་གཅིག་བུས་རྣམ་མཁྱེན་མཛད། །ཅེས་
གསུངས་པ་ལྟར། སངས་རྒྱས་ཁོ་ན་སྐྱབས་སྟོན་པར་འཛིན་དགོས་པའི་ཕྱིར། སྔགས་ཀྱི་སྐབས་སུ་ཡང་
ཆོས་གྲགས་ཕྱིན་ཆད་ཀྱི་སངས་རྒྱས་ཡེ་ཤེས་དང་རྒྱལ་བས་བྱིན་དང་། དཔལ་འབྲས་རྡོ་རྗེ་དང་། ཨ་བྷྱ་
དང་ཐ་ག་ན་སོགས་དུ་མས་རྣམ་འགྲེལ་རང་ནས་བཤད་པའི་ཕྱིར་རོ། །དེ་ཡང་བཞི་བརྒྱ་པ་ལས། སྡུག་
བསྔལ་རྒྱ་མཚོ་འདི་ལ་མཐའ། །རྣམ་པ་ཀུན་ཏུ་ཡོད་མིན་ན། །བྱིས་ཁྱོད་འདིར་ནི་བྱིང་བ་ལ། །འཇིགས་
བ་ཅིས་མི་སྐྱེ་བར་འགྱུར། །ཞེས་པ་ལྟར་འཁོར་བ་ཐོག་མེད་ནས་ད་དུང་དུ་ཡང་འཁོར་བ་འདིར་འཇིགས་
བ་ལས་ཉོན་གྱི་ཆུ་སྲིན་གྱིས་ཡང་ཡང་ཟ་བའི་མཐའ་མི་མཐོང་བས། སྡུག་བསྔལ་དེ་སེལ་ཐབས་མི་ཤེས་
བ་སྟོན་པར་བྱེད་པ་ལས་འདི་འཁྲུལ་ལམ་སྙམ་པའི་དོགས་བ་ཅན་གྱི་སྡུག་བསྔལ་ཞི་བའི་ཐབས་ལེགས་
པར་ཤེས་པའི་ཤེས་ལྡན་འཚོལ་དགོས་ཤིང་། དེས་བསྟན་པས་མི་ཆོག་པར་བསྟན་པ་ལྟར་སྒྲུབ་པ་ནན་
ཏན་བྱེད་པ་གཉིས་དགོས་པའི་ཕྱིར། དང་པོ་གྲུབ་སྟེ། རྩ་བར། མི་ཤེས་སྟོན་པར་བྱེད་པ་ལ། །འཁྲུལ་
བར་དོགས་པ་ཅན་རྣམས་ཀྱིས། །ཞེས་དང༌། ཕྱོགས་གླང་གིས། གཏིང་མཐའ་མེད་པའི་འཁོར་བ་
ནི༑ ༑རྒྱ་མཚོའི་ནང་ན་རྣམ་པར་གནས། །འདོད་ཆགས་ལ་སོགས་མི་བཟད་པའི །ཆུ་སྲིན་གྱིས་ནི་ལུས་
ཟོས་ན། །དེ་རིང་གང་ལ་སྐྱབས་སུ་མཆི། །ཞེས་པའི་ལན་དུ་དཔའ་བོས། གང་ཞིག་ལ་ནི་ཉེས་པ་
ཀུན༑ །གཏན་ནས་ཡོངས་ཡེ་མི་མངའ་ཞིང༌། ། གང་ལ་རྣམ་པ་ཐམས་ཅད་དུ། །ཡོན་ཏན་ཐམས་ཅད་
གནས་གྱུར་པ། །གལ་ཏེ་སེམས་ཤིག་ཡོད་ན་ནི། །དེ་ཉིད་ལ་ནི་སྐྱབས་འགྲོ་ཞིང་། །ཞེས་གསུངས་པའི་
ཕྱིར༑ གཉིས་པ་གྲུབ་སྟེ། རྩ་བར། དེས་བཤད་ནན་ཏན་བྱ་བའི་ཕྱིར། །ཤེས་ལྡན་འགའ་ཞིག་ཚོལ་བར་
བྱེད། །ཅེས་དང༌། ཕྱོགས་གླང་གིས། ཇི་སྲིད་བདག་ལ་སེམས་ཡོད་ན། །གང་གི་བསྟན་ལ་གནས་པ་
སྟེ༑ །གང་བསྟོད་གང་ལ་བསྙེན་བཀུར་བགྱི། །ཞེས་དང་། ལན་དུ་དཔའ་བོས། གལ་ཏེ་སེམས་ཤིག་
ཡོད་ན་ནི། །དེ་ཉིད་ལ་ནི་སྐྱབས་འགྲོ་ཞིང༌། །དེ་བསྟོད་དེ་ནི་བཀུར་བ་དང་། །དེ་ཡི་བསྟན་ལ་གནས་

ལེའུ་གཉིས་པའི་མཐའ་དཔྱོད སྐྱོར་zm519 ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་པ།
པའི་རིགས། །ཞེས་གསུངས་པའི་ཕྱིར། སྐྱབས་འགྲོ་ཆུང་སྐད་མི་འདུག་པས་ལེགས་པར་གོ་བ་གཅིག་
དགོས།
གཉིས་པ་ཀུན་མཁྱེན་འཚོལ་བའི་ཚུལ་ནི། རྩ་བར། དེ་ཕྱིར་དེ་ཡི་བསྒྲུབ་བྱ་རུ། །གྱུར་པའི་ཡེ་
ཤེས་རྣམ་དཔྱད་བྱའི། །འདི་ཡིས་སྲིན་བུའི་གྲངས་མཁྱེན་པ། །ངེད་ལ་འགར་ཡང་ཉེར་མཁོ་མེད། །ཅེས་
བྱུང་། ཤེས་ལྡན་དེ་ཡང་གྲོལ་བ་དོན་གཉེར་དེའི་བསྒྲུབ་བྱ་འཁོར་བ་དང་ཉོན་མོངས་ལས་གྲོལ་བྱེད་ཀྱི་ཡེ་
ཤེས་མངོན་སུམ་མཁྱེན་ནམ་མི་མཁྱེན་སྙམ་དུ་དཔྱད་ནས་བཙལ་བར་བྱ་ཡི། སྲིན་བུའི་གྲངས་མཁྱེན་མི་
མཁྱེན་སྙམ་དུ་དཔྱད་པར་མི་བྱ་སྟེ། གྲངས་དེ་འདྲ་མཁྱེན་པ་མི་མཁོ་ཞིང་རང་གི་སྡུག་བསྔལ་དང་དེའི་རྒྱུ་
ཉོན་མོངས་ཞི་བ་དང་། དེའི་ཐབས་འཚོལ་བ་དེའི་ཕྱིར། འོ་ན། དེའི་ཚེ་བཤེས་གཉེན་དུ་འཛིན་པའི་སྔོན་
དུ་བདེན་བཞི་མཁྱེན་པའི་ཡོན་ཏན་ཡོད་པར་ཤེས་ན་བདེན་བཞི་རང་གིས་ཀྱང་ཤེས་པས་བཤེས་གཉེན་
འཚོལ་བ་དོན་མེད། མི་ཤེས་ན་བསྟེན་བྱར་རུང་མི་རུང་མི་ཤེས་གང་འཕྲད་པ་བསྟེན་ནམ་ཞེ་ན། སྐྱོན་
མེད་དེ འདིར་བཤེས་གཉེན་འཚོལ་མཁན་ནི་རྟོགས་ལྡན་ཡིན་པས། དེའི་ཡོན་ཏན་རགས་པ་ཚད་མས་
ངེས་ཤིང་ཅུང་ཟད་དང་ཕྲ་བ་ཡིད་དཔྱོད་ཀྱིས་ཀྱང་ཤེས་ལ། གཞན་ལ་དྲིས་པ་དང་གྲགས་པ་སོགས་ཀྱིས་
ཀྱང་ཤེས་པའི་ཕྱིར།
གསུམ་པ་རྩ་བའི་ཀུན་མཁྱེན་ངོས་བཟུང་བ་ནི། རྩ་བར། བླང་དང་དོར་བྱའི་དེ་ཉིད་ནི། །ཐབས་
དང་བཅས་པ་རིག་མཛད་པ། །གང་དེ་ཚད་མ་ཉིད་འདོད་ཀྱི། །ཐམས་ཅད་རིག་མཛད་མ་ཡིན་ནོ། །རིང་
བོར་མཐོང་ངམ་མིན་ཡང་རུང༌། །འདོད་པའི་དེ་ཉིད་མཐོང་བ་ཡིན། །གལ་ཏེ་རིང་བོར་མཐོང་ཡིན་
ན། །ཚུར་ཤོག་བྱ་རྒོད་བསྟེན་པར་གྱིས། །ཞེས་བྱུང༌། དོན་ནི་ཤེས་བྱ་ཆོས་ཅན། བདེན་བཞི་མངོན་
སུམ་དུ་མཁྱེན་པ་མཐར་ཕྱིན་པར་མཛད་པའི་ཐུབ་དབང་བཅོམ་ལྡན་འདས་ཉིད་ཀུན་ང་ཚད་མའི་
སྐྱེས་བུར་འདོད་ཀྱི། སྲིན་བུའི་གྲངས་ཐམས་ཅད་རིག་པ་དང་། ཐག་རིང་པོའི་དོན་མཐོང་བ་གཉིས་ཀུན་
མཁྱེན་དང་ཚད་མའི་སྐྱེས་བུ་མིན་ཏེ། བདེན་བཞིའི་བླང་དོར་གྱི་དེ་ཉིད་དང༌། དེའི་ཐབས་དང་བཅས་

ལེའུ་གཉིས་པའི་མཐའ་དཔྱོད། ༣ 52༠ ཀུན་གྱི་བྱེད་པོ་ཡིན་པ་ལ་ཚད་མས་བསལ་བ་བསྟན་པ།
རིག་པར་མཛད་པ་མཐར་ཕྱིན་པ་དེ་ཡིན་པའི་ཕྱིར། སྔར་དབང་ཕྱུག་བཀག་པས་ཐམས་ཅད་བཟོ་ཤེས་པ་
ཀུན་མཁྱེན་དུ་བཀག་ཅིང༌། འདིས་གྲངས་ཐམས་ཅད་དང་རིང་པོ་རིག་པ་གཉིས་ཀུན་མཁྱེན་དུ་བཀག་
པའི་ཕྱིར། ཊིཀ་ཆེན་ལས། སྔར་ནི་ཐམས་ཅད་ཤེས་པ་ཀུན་མཁྱེན་གྱི་མཚན་ཉིད་དུ་འདོད་པ་བཀག་ཅིང༌།
འདིས་སྲིན་བུའི་གྲངས་དང་རྒྱང་རིང་པོ་སོགས་མཐོང་བ་ཀུན་མཁྱེན་གྱི་མཚན་ཉིད་དུ་འདོད་པ་བཀག་སྟེ་
བླང་དོར་གྱི་གནས་མ་ལུས་པ་མངོན་སུམ་དུ་མཁྱེན་པ་གྲོལ་བ་དོན་གཉེར་ལ་ཉེར་མཁོའི་ཀུན་མཁྱེན་གྱི་
མཚན་ཉིད་དུ་སྒྲུབ་པར་མཛད་པ་ཡིན་ནོ། །ཞེས་དང་། རྣམ་བཤད་ལས། དེས་ན་གཞན་དག་ཐམས་ཅད་
བཟོ་ཤེས་པ། ཞེས་པ་ནས། ཤེས་བྱའི་གནས་ལུགས་ཇི་ལྟར་གནས་པ་ལྟར་གཟིགས་པ་ལ་ཀུན་མཁྱེན་
དུ་སྟོན་པར་མཛད་དོ། །ཞེས་གསུངས་པའི་ཕྱིར། ལེའུ་འདིས་སྐྱེས་བུ་གསུམ་གྱི་ལམ་བསྟན་པར་
གྲགས་པ་ལྟར་ཡིན་པས་འདིས་བཤེས་གཉེན་ཚོལ་བ་དང་ནན་ཏན་བྱེད་པ་དང་བཤེས་གཉེན་གྱི་མཚན་
ཉིད་ཚང་བར་སྟོན་ཏེ། འདོད་དོན་གཙོ་བོ་ཤེས་དགོས་ཀྱི་ཕལ་པ་རྩིས་དང་བཟོ་སོགས་མ་ཡིན་པར་བཤད་
དོ༑ ༑འོ་ན། རྒྱང་ཕན་གྱི་དབང་ཤེས་ཀྱིས་ཐམས་ཅད་རིག་པ་མི་འཐད། ཐམས་ཅད་རིག་ན་འཁོར་བ་
ཐོག་མ་མེད་པ་མི་འཐད་པར་བཤད་པ་ལ་ཇི་ལྟར་སྒྲུབ་སྙམ་ན། རྒྱན་ལས། ཚད་མ་སླུ་
མེད༑ ནས། སྒྲུབ་བྱེད་ལ་ལྟོས་ཚད་ཡིན་རིགས། །ཡན་ཆད་ཚད་མ་གྲུབ་པའི་ལེའུ་དང་། དེ་ནས། མ་
ཡིན་ཁྱད་པར་མེད་ཕྱིར་རོ། །ཡན་ཆད་དབང་ཕྱུག་དགག་པའི་རྣམ་འགྲེལ་དང་རྒྱང་ཕན་དགག་པའི་ལེའུ་
དག་ན་གསལ་བར་ཡོད་པས་དེར་ལྟོས། འདིར་མདོ་སྡེ་བ་ཆོས་ཐམས་ཅད་དངོས་སུ་རྟོགས་པར་འདོད་
དེ༑ དུས་གསུམ་ཇི་ལྟར་གནས་པ་ལྟར་ལུང་དང་རྟགས་ལ་མ་ལྟོས་པར་ཅིག་ཅར་དངོས་སུ་རྟོགས་པར་
འདོད་པའི་ཕྱིར། ཚད་ཆེན་ལས། ཡང་ན་རྣལ་འབྱོར་ནུས་བྱུང་བའི། །འདས་དང་མ་འོངས་ལྟར་གསལ་
བ༑ ༑རྟགས་དང་ལུང་ལ་མ་ལྟོས་པའི། །ཡིད་ནི་རྣལ་འབྱོར་པ་ལ་ཡོད། །ཅེས་གསུངས་པའི་ཕྱིར། དེའི་
དཀའ་འགྲེལ་ལས། འདི་ཡང་མདོ་སྡེ་པ་རྣམས་ཀྱིས་མི་འདོད་དེ། ཐམས་ཅད་དུ་བཅོམ་ལྡན་འདས་
དངོས་སུ་གཟིགས་པ་ཉིད་དུ་ཁས་ལེན་པའི་ཕྱིར་རོ། །དེ་བས་ན་མདོ་སྡེ་བས་འདོད་པའི་ལུགས་བསྟན་

ལེའུ་གཉིས་པའི་མཐའ་དཔྱོད། "T! ? 521 བསམ་པ་ཕུན་ཚོགས་ངོས་བཟུང་བ་སོགས།
པའི་ཕྱིར། ཡང་ན་རྣལ་འབྱོར་ནུས་པ་ལས། །ཞེས་བྱ་བ་ལ་སོགས་པ་སྨོས་ཏེ། ཞེས་གསུངས་པའི་
ཕྱིར༑ འདིར་ཐམས་ཅད་མཁྱེན་ཚུལ་ལ་དཔྱད་པ་དགོས་ཀྱང་། སུས་མ་སྨྲས་ཤིང་ཡི་གེ་མངས་དོགས་
ཤིང་གཞན་དུ་བཤད་པས་མ་སྤྲོས་སོ།
བསམ་པ་ཕུན་ཚོགས་ངོས་བཟུང་བ་སོགས།
གཉིས་པ་ཀུན་བཏུས་མཆོད་བརྗོད་ཀྱི་ཁྱད་པར་ལྷག་མ་ཕན་བཞེད་དང་སྟོན་པ་དང་བདེར་
གཤེགས་དང་སྐྱོབ་པ་བཞི་བཤད་པའི་སྒོ་ནས་ཚད་མའི་སྐྱེས་བུའི་མཚན་ཉིད་དང་དེར་བགྲོད་པའི་ལམ་
ངོས་གཟུང་བ་ལ་ཕན་བཞེད་སོགས་ཁྱད་པར་གྱི་ཆོས་བཞི་སྒྲུབ་པ་དང་། དེ་ལས་ཚད་མར་སྒྲུབ་པ་
གཉིས། དང་པོ་ལ་བསམ་པ་ཕུན་ཚོགས་ངོས་གཟུང་བ་དང༌། དེ་ལས་སྦྱོར་བ་ཕུན་ཚོགས་སྐྱེ་ཚུལ་དང་།
དེ་གཉིས་ལས་འབྲས་བུ་ཕུན་ཚོགས་འབྱུང་ཚུལ་གསུམ། དང་པོ་ལ་བསམ་པ་དང་པོའི་སྒྲུབ་བྱེད་དུ་
བསྟན་པ་དང༌། དེ་མ་གྲུབ་པ་སྤངས་པ་གཉིས། དང་པོ་ནི། རྩ་བར། སྒྲུབ་བྱེད་ཐུགས་རྗེས་གོམས་
ལས་དེ། །ཞེས་བྱུང༌། འཕྲོས་སྦྱོར་མཐའ་དཔྱད་པ་གསུམ། དང་པོ་ནི། མདོ་ལས། ཚད་མར་གྱུར་པ་
འགྲོ་ལ་ཕན་བཞེད་པ། །ཞེས་གསུངས་པའི་འགྲོ་ལ་ཕན་བཞེད་ཀྱི་ལྷག་མ་དེ་རྒྱས་པར་འཆང་
པར། འདི་ནས། ཆགས་བྲལ་ཆགས་དང་ཡིད་ལོག་བཞིན། །ཞེས་པའི་བར་བྱུང་སྟེ། ལྷས། སྒྲུབ་བྱེད་
ཐུགས་རྗེ་གོམས་པ་ཞེས་བྱ་བ་ནས་བརྩམས་ཏེ། ཆགས་བྲལ་ཆགས་དང་མི་གཙང་བཞིན། །ཞེས་བྱ་
བའི་བར་འདིས་ནི་འགྲོ་ལ་ཕན་བཞེད་པ་ཉིད་བཤད་པའོ། །ཞེས་གསུངས་པའི་ཕྱིར། གཉིས་པ་ནི། ཀུན་
མཁྱེན་ཡེ་ཤེས་ཆོས་ཅན། རྒྱུ་མེད་དང་མི་མཐུན་པའི་རྒྱུ་ལས་མ་ཡིན་པར་ཁྱོད་འབྱུང་བའི་ཐུན་མོང་མ་
པོ་གཉིས་དང་ཐེག་ཆེན་
ཡིན་པའི་ས་བོན་ལྟ་བུའི་རྒྱུ་བྱང་སེམས་ཀྱི་ཐུགས་རྗེ་ལྷག་བསམ་དང་སྙིང་
སེམས་བསྐྱེད་གསུམ་ལ་སྐྱེ་བ་དུ་མར་གོམས་པའི་སྒྲུབ་བྱེད་ལས་བྱུང་བའི་ཕྱིར། རྒྱུད་བླ་མ་ལས། ཐེག་

ལེའུ་གཉིས་པའི་མཐའ་དཔྱོད། .. 322 བསམ་པ་ཕུན་ཚོགས་ངོས་བཟུང་བ་སོགས
མཆོག་ལ་མོས་ས་བོན་ཤེས་རབ་ནི། །སངས་རྒྱས་ཆོས་སྐྱེད་མ་དང༌། ཞེས་གསུངས་པའི་ཕྱིར།
མཐའ་དཔྱད་པ་ལ་ཁ་ཅིག་ན་རེ། ཐེག་ཆེན་སེམས་བསྐྱེད་དང་སྙིང་རྗེ་ཆེན་པོ་རྒྱུ་བསམ་པ་ཕུན་
ཚོགས་དང་། བདག་མེད་རྟོགས་པའི་ཤེས་རབ་དེ་རྒྱུ་སྦྱོར་བ་ཕུན་ཚོགས་ཡིན་ཟེར་ན། འོ་ན། སེམས་
བསྐྱེད་ཆོས་ཅན། འབྲས་བུ་ཕུན་ཚོགས་མ་ཐོབ་གོང་གི་བྱང་སེམས་ཀྱི་རྒྱུད་ཀྱི་དེ་ཡིན་པར་ཐལ། རྒྱུ་
བསམ་པ་ཕུན་ཚོགས་ཡིན་པའི་ཕྱིར། ཁྱབ་སྟེ། རྒྱུ་ལམ་དུས་དང་འབྲས་དུས་གཉིས་འགལ་བའི་ཕྱིར་
དང་༑ རྒྱུ་སྨོས་པའི་དོན་ཡོད་པའི་ཕྱིར། རྩ་བར་འདོད་མི་ནུས་ཏེ། སངས་རྒྱས་ས་ན་ཁྱོད་ཡོད་པའི་
ཕྱིར༑ གཞན་ཡང་། བདག་མེད་རྟོགས་པའི་ཤེས་རབ་ཆོས་ཅན། བྱང་སེམས་རྒྱུད་ཀྱི་མཁྱེན་པ་ཡིན་
པར་ཐལ། རྒྱུ་སྦྱོར་བ་ཕུན་ཚོགས་ཡིན་པའི་ཕྱིར། ཁྱབ་པ་སྔར་བཞིན། འདོད་མི་ནུས་ཏེ། ཁྱོད་ལམ་མ་
ཞུགས་དང་སངས་རྒྱས་ཀྱི་ས་གཉིས་ཀ་ན་ཡོད་པའི་ཕྱིར། ཡང་ཁ་ཅིག་ན་རེ། རང་གི་དམིགས་ཡུལ་དུ་
གྱུར་པའི་སེམས་ཅན་ཐམས་ཅད་ལ་དམིགས་ནས་སྡུག་བསྔལ་ཐམས་ཅད་དང་བྲལ་བར་འདོད་པའི་རབ་
ཏུ་ཕྱེ་བའི་སྙིང་རྗེ་དེ་སྙིང་རྗེ་ཆེན་པོའི་མཚན་ཉིད། དེ་ཡང་འདིར་བསྟན་པ་ལ་བསམས་ནས་ཟེར་ན། འོ་
ན། ཉན་རང་དགྲ་བཅོམ་པའི་རྒྱུད་ཀྱི་དེ་འདྲ་བའི་སྙིང་རྗེ་ཆེན་པོ་ཆོས་ཅན། འདིར་བསྟན་སྙིང་རྗེ་ཆེན་པོ་
ཡིན་པར་ཐལ། མཚན་ཉིད་དེའི་ཕྱིར། དེར་ཐལ། དེ་ཡོད་པའི་ཕྱིར་ཏེ། ཉན་རང་དགྲ་བཅོམ་ལ་ཡང་
སེམས་ཅན་ཐམས་ཅད་སྡུག་བསྔལ་གྱིས་མནར་བ་ལ་གཅེས་པའི་བུ་མི་གཙང་བའི་ཁྲོན་པར་ལྷུང་བ་ལ་མི་
བཟོད་པ་ལྟ་བུའི་སྙིང་རྗེ་ཆེན་པོ་ཡོད་པའི་ཕྱིར། ཐོགས་འགྲེལ་དུ་དྲངས་པའི་བློ་གྲོས་རྒྱ་མཚོས་ཞུས་པ་
ལས༑ དེ་ནས་ཁྱེའུ་དེའི་མ་དང་གཉེན་གྱིས་ཁྱེའུ་དེ་མི་གཙང་བའི་དོང་དུ་ལྷུང་བ་དེ་མཐོང་ནས་ཀྱང་ཆོ་ངེ་
ཆེན་པོས་འདེབས་ཤིང་མྱ་ངན་བྱེད་ལ་སྨྲེ་སྔགས་འདོན་ཏེ། མི་གཙང་བའི་དོང་དེར་ཞུགས་ཏེ་ཁྱེའུ་དེ་
འདོན་པར་ནི་མི་བྱེད་དོ། །ཞེས་གསུངས་པའི་ཕྱིར། ཁྱབ་སྟེ། དེའི་མ་དང་གཉེན་དེ་ཉན་རང་གི་དཔེ་
ཡིན་པའི་ཕྱིར། མདོ་དེ་ཉིད་ལས། མ་དང་གཉེན་ཞེས་བྱ་བ་འདི་ནི་གང་དག་འཁོར་བར་ལྷུང་བའི་
སེམས་ཅན་མཐོང་ནས་ཀྱང་མྱ་ངན་བྱེད་ཅིང་སྨྲེ་སྔགས་འདོན་གྱི། གདོན་པར་ནུས་པ་ནི་མེད་པ་ཉན་ཐོས་

ལེའུ་གཉིས་པའི་མཐའ་དཔྱོད ro 523 བསམ་པ་ཕུན་ཚོགས་ངོས་བཟུང་བ་སོགས།
དང་རང་སངས་རྒྱས་ཀྱི་ཐེག་པ་པའི་གང་ཟག་རྣམས་ཀྱི་ཚིག་བླ་དྭགས་སོ། །ཞེས་གསུངས་པའི་ཕྱིར་
དང་། སེམས་ཅན་ཐམས་ཅད་བུ་གཅིག་པ་ལྟ་བུའི་སྙིང་རྗེ་ཆེན་པོར་སྒོམ་རིམ་དང་ལམ་རིམ་ཆེ་
བར་བཤད་པའི་ཕྱིར། རྩ་བར་འདོད་ན། སེམས་ཅན་ཐམས་ཅད་ཀྱི་སྡུག་བསྔལ་དགྲོལ་བར་རང་གི་ཁུར་
དུ་ལེན་པའི་སྙིང་རྗེ་ཡིན་པར་ཐལ། ཐེག་ཆེན་གྱི་སྙིང་རྗེ་ཆེན་པོ་ཡིན་པའི་ཕྱིར། ཁྱབ་ཅིང་། འདོད་མི་
ནུས་ཏེ། ཐེག་དམན་གྱི་སྙིང་རྗེ་ཆེན་བོ་ཡིན་པའི་ཕྱིར། རྒྱུད་བླའི་དར་ཊི ཀ་ལས། བུ་གཅིག་པ་མི་གཙང་
བའི་དོང་དུ་ལྷུང་བ་ལ་མ་ལ་བརྩེ་བ་ཅི་ཙམ་ཡོད་པ་ལྟར་ཉན་ཐོས་དང་རང་སངས་རྒྱས་འཕགས་པ་རྣམས་
ལ་ཡང་འཁོར་བའི་སེམས་ཅན་ཐམས་ཅད་སྡུག་བསྔལ་ཕ་ན་སྙམ་པའི་རྗེ་ཆེན་
ང་དང་ཡང་དུ་
འབྱུང་ཡང༌། སྡུག་བསྔལ་དང་བྲལ་བ་དེ་བདག་གིས་བྱའོ་སྙམ་པའི་ཁུར་དུ་བླངས་པ་དེ་མེད་པས་ཐེག་
པ་ཆེན་པོ་ལས་དམན་བའོ། །ཞེས་གསུངས་པའི་ཕྱིར། འདི་མཁས་པའི་ལེགས་བཤད་དང་འཇམ་དཔལ་
ཞལ་ལུང་གིས་ཐོན་ཀྱང་ཕལ་ཆེར་གྱིས་མ་གོ་ནས་སྣ་ཚོགས་ལབ་པ་མི་འཐད་དེ། རྣམ་འགྲེལ་ལས་ཀྱང།
འདོད་ཆགས་བྲལ་བའི་གནས་པ་ནི། །བརྩེ་བའམ་ཡང་ན་ལས་ཀྱིས་ཡིན། །ཞེས་གསུངས་པའི་
ཕྱིར༑ ཡང་ཁ་ཅིག་ན་རེ། རང་གི་དམིགས་ཡུལ་དུ་གྱུར་པའི་སེམས་ཅན་ཐམས་ཅད་ལ་དམིགས་ནས་
སྡུག་བསྔལ་དང་བྲལ་བར་འདོད་པའི་སེམས་བྱུང་སྐབས་འདིའི་དེའི་མཚན་ཉིད་ཟེར་བ་དང༌། ཁ་
ཅིག དེ་འདྲ་བའི་བརྩེ་བ་ཡིན་པར་དམིགས་པ་ཟེར། སྔ་ཕྱི་གཉིས་ཀ་མི་འཐད་པར་ཐལ། དེ་ལ་ཐུགས་
རྗེའི་རྣམ་པ་དང་ངོ་བོ་གཉིས་ཀ་མ་ཚང་བའི་ཕྱིར། དེར་ཐལ། དེ་ལ་ཐུགས་རྗེའི་རྣམ་པ་མ་ཚང་བ་གང་
ཞིག ཐུགས་རྗེའི་ངོ་བོ་ཡང་མ་ཚང་བའི་ཕྱིར། དང་པོ་གྲུབ་སྟེ། ཁམས་གསུམ་གྱི་སེམས་ཅན་ཐམས་
ཅད་ལ་སེམས་སྙོམས་བ་དང་སྡུག་བསྔལ་ཐམས་ཅད་དང་བྲལ་བ་ཙམ་མ་ཡིན་པར་གཏན་ཟད་དུ་ཁུར་དུ་
ཁྱེར་བ་གཉིས་མེད་པའི་ཕྱིར། རྟགས་སླ། ཁྱབ་སྟེ། དེ་མེད་ན་སྒྲུབ་བྱེད་ཀྱི་ཐུགས་རྗེའི་དོན་ཡང་མ་ཚང་
བར་གྲུབ་མཐའ་བཞི་ཀ་འདོད་པའི་ཕྱིར་དང་། ལྷས་ཀྱང་། སྒྲུབ་བྱེད་ཐུགས་ཕན་གདགས་པའི་ལན་ལ་
སོགས་པ་ལ་ལྟོས་བ་མེད་པ་ཅན་སེམས་ཅན་ཐམས་ཅད་ལ་སྙོམས་པའི་སེམས་ཤིན་ཏུ་སྡུག་བསྔལ་དང་

ལེའུ་གཉིས་པའི་མཐའ་དཔྱོད། PD 524 བསམ་པ་ཕུན་ཚོགས་ངོས་བཟུང་བ་སོགས
བྲལ་འདོད་པའི་རྣམ་པ་ཅན ཞེ་སྡང་མེད་པ་ནི་ཐུགས་རྗེ་ཡིན་ཏེ། ཞེས་གསུངས་པའི་ཕྱིར། ཁྱབ་
སྟེ༑ ཤཱཀྱས། ཁམས་གསུམ་གྱི་ཁོངས་སུ་གཏོགས་པའི་སེམས་ཅན་ཐམས་ཅད་ལ་སྙོམས་
པའོ༑ ༑འདིས་ནི་ཡུལ་ཆེན་པོ་ཅན་ཉིད་དུ་སྟོན་པའི་ཕྱིར་ཐུགས་རྗེ་ཆེན་པོ་བཤད་དོ། །ཞེས་གསུངས་པའི་
ཕྱིར༑ འདིས་ཁ་ཅིག་སངས་རྒྱས་མ་ཡིན་པ་ལ་ཐུགས་རྗེ་མེད་ཟེར་བ་དང༌། ལ་ལས་སྙིང་རྗེ་ཆེན་པོ་
ཐམས་ཅད་ཡིན་སྙམ་པ་སོགས་དུ་མ་ཁེགས་པའི་ཕྱིར། གཉིས་པ་གྲུབ་སྟེ། དེའི་ངོ་བོ་ཞེ་སྡང་མེད་པའི་
སེམས་བྱུང་ང་གཅིག་གི་གཅིག་ཏུ་ཕུང་པོ་ལྔ་པ་ལྟར་ཡིན་པའི་ཕྱིར། ཤཱཀྱས། རྣམ་པ་དང་རང་གི་ངོ་བོ་
བསྟན་པའི་ཕྱིར། ཤིན་ཏུ་ཞེས་བྱ་བ་ལ་སོགས་པ་སྨོས་ཏེ། དེ་ཡང་མི་སྐྱེ་བའི་ཆོས་ཅན་ཉིད་ཡིན་པའི་
ཕྱིར་ཤིན་ཏུ་སྡུག་བསྔལ་དང་བྲལ་བ་གང་ཡིན་པ་དེ་འདོད་པའི་རྣམ་པ་ཞེ་སྡང་མེད་པ་དེ་ལ་དེ་སྐད་ཅེས་
བྱའོ༑ ༑ཞེས་གསུངས་པའི་ཕྱིར། མཚན་ཉིད་ཕྱི་མ་ལ་འོ་ན། དེ་འདྲ་བའི་སྙིང་རྗེ་ཡིན་པར་དམིགས་པ་
ཆོས་ཅན། ཤེས་པ་ཡིན་པར་ཐལ སྙིང་རྗེ་ཡིན་པའི་ཕྱིར། མ་གྲུབ་ན། སྙིང་རྗེ་ཆེན་པོའི་མཚན་ཉིད་
ཡིན་པ་འབུད། མ་གྲུབ་ན། བུམ་པ་ཡིན་པར་གྲུབ་པ་བུམ་པ་ཡིན་པར་ཐལ་ལོ།
རང་ལུགས་ལ། རང་གི་དམིགས་ཡུལ་སེམས་ཅན་ཐམས་ཅད་ལ་སྙོམས་པར་དམིགས་ནས་
ང་ཁུར་དུ་འཁྱེར་བའི་ཆ་ནས་བཞག་པའི་ཞེ་སྡང་མེད་པའི་
སྡུག་བསྔལ་མཐའ་དག་དང་བ
བརྩེ་བ་དེ། ཐེག་ཆེན་གྱི་སྙིང་རྗེ་ཆེན་པོའི་མཚན་ཉིད། དེ་ལ་དབྱེ་ན་རྒྱུ་སྒྲུབ་བྱེད་ཐུགས་རྗེ་ཆེན་པོ་དང༌།
འབྲས་བུ་ཐུགས་རྗེ་ཆེན་པོ་གཉིས་ཡོད། དང་པོ་ལམ་མ་ཞུགས་ནས་རྒྱུན་མཐའི་བར་དུ་ཡོད། གཉིས་པ་
དང་སངས་རྒྱས་ཀྱི་སའི་ཐུགས་རྗེ་ཆེན་པོ་དོན་གཅིག དེའི་སྒྲུབ་བྱེད་ཐུགས་རྗེ་གོམས་ལས་དེ། །ཞེས་
པས་ཐེག་ཆེན་འཇུག་སྒོ་སེམས་བསྐྱེད་ཡིན་པར་བསྟན་ཅིང་། དེའི་རྩ་བ་ཡང་སྙིང་རྗེ་དང་བཅས་པ་ཕྱིན་
དྲུག་སོགས་སྐྱེ་བ་དུ་མར་གོམས་པར་བྱས་པ་མཐར་ཕྱིན་པའི་ཚད་མའི་སྐྱེས་བུ་འགྲུབ་པར་བསྟན་ཏེ། དེ་
ལྟར་སྒྲུབ་རིགས་ཙམ་གྱིས་ཡ་མཐའ་དང་མ་མཐའ་ཐུག་མེད་དུ་ངེས་པ་ལས་སྒྲུབ་དགོས་པའི་ཕྱིར་ཏེ།
འདྲ་བའི་ཡིད་ཤེས་བརྟན་པ་"ལས་གོམས་པ་མཐར་ཕྱིན་པའི་ཆོས་ཀུན་མཁྱེན་པ་མཐར་ཐུག་པ་སྒྲུབ་

ལེའུ་གཉིས་པའི་མཐའ་དཔྱོད། 525 བསམ་པ་ཕུན་ཚོགས་ངོས་བཟུང་བ་སོགས།
ཅིང་༑ གྲོལ་བ་དོན་གཉེར་ལ་བདེན་བཞིའི་མི་རྟག་སོགས་དངོས་སུ་རྟོགས་པའི་རྣལ་འབྱོར་མངོན་སུམ་
ལས་ཉོན་མོངས་པ་ཟད་པར་བྱེད་པ་སྒྲུབ་བའི་ཕྱིར།
གཉིས་པ་མ་གྲུབ་པ་སྤོང་བ་ལ། རྩོད་པ་དང་། དེ་དགག་པ་གཉིས། དང་པོ་ནི། རྩ་བར། བློ་
ནི་ལུས་ལ་བརྟེན་པའི་ཕྱིར། །གོམས་པས་གྲུབ་པ་མེད་ཅེ་ན། །ཞེས་བྱུང་། དེ་ལ་སྦྱོར་བ་དང་མཐའ་
དཔྱད་པ་གཉིས། རྒྱང་ཕན་དང་ཁྱད་པར་དུ་འཇིག་རྟེན་མིག་དང་གཞོན་ནུ་མ་ལེན་སོགས་ན་རེ། ཐུབ་
དབང་སྙིང་རྗེ་སྐྱེ་བ་དུ་མར་གོམས་པས་ཚད་མའི་སྐྱེས་བུར་འཁྲུངས་པ་མ་ཡིན་ཏེ སྐྱེ་བ་སྔ་ཕྱི་མེད་པའི་
ཕྱིར་ཏེ། ཡིད་བློ་རྟོག་པ་ནི་ལུས་ལ་བརྟེན་པས་ལུས་ཞིག་པ་ན་དེ་ཡང་འཇིག་པའི་ཕྱིར། དཔེར་ན་སྒྲོན་
མ་ལ་འོད་ལྟར་ལུས་ཀྱི་འབྲས་བུའམ། ཆང་དང་མྱོས་པའི་ནུས་པ་ལྟར་ལུས་ཀྱི་ཡོན་ཏན་ནམ། རྩིག་པ་
ལ་རི་མོ་ལྟར་རང་བཞིན་གྱི་ཚུལ་གྱིས་བརྟེན་ཏོ་ཞེས་ཟེར་ཏེ། ལྷས། བློ་ནི་ལུས་ལ་བརྟེན་པ་ཉིད་ཀྱི་
ཕྱིར། ཡོན་ཏན་གྱི་ལུས་སམ། འབྲས་བུ་ཉིད་དང༌། ནུས་པ་འདོད་པ་ཞིག་ན། བློའི་མཚན་ཉིད་ཅན་གྱི་
ཆོས་སམ་འབྲས་བུའ མ་ནུས་པ་མེད་པས་སྐྱེ་བ་དང་འཆི་བའི་རྒྱུན་མེད་པའི་ཕྱིར། སྐྱེ་བའི་རྒྱུན་མང་པོ་
དག་ཏུ་གང་ལ་གོམས་པ་ཡིན་ཞེ་ན། ཞེས་དང་། རྒྱན་ལས་ཀྱང༌། བློ་ནི་ལུས་ཀྱི་བདག་ཉིད་ངང༌།།
ལུས་འབྲས་ལུས་ཀྱི་ཡོན་ཏན་ཡིན། །འདིར་ནི་ལུགས་གསུམ་ལ་བརྟེན་ཏེ། །གོམས་པ་སྲིད་པ་ཡོང་མ་
ཡིན༑ ༑ཞེས་གསུངས་པའི་ཕྱིར། མཐའ་དཔྱད་པ་ལ་ཁ་ཅིག་ན་རེ། འདིའི་ཕྱོགས་སྔ་ལ་སྐྱེ་བ་སྔ་ཕྱི་མི་
འདོད་པ་ཁོ་ནས་ཁྱབ་ཟེར་ན། མུ་སྟེགས་སྤྱོད་པ་བ་ཆོས་ཅན། དེར་ཐལ། དེའི་ཕྱིར། དེར་ཐལ། དེ་
སྐབས་འདིའི་ཀུན་མཁྱེན་ཡོད་པར་སྒྲུབ་པའི་ཕྱོགས་སྔ་མ་ལ་བློ་སྐྱེ་བ་སྔ་ཕྱིར་གོམས་པ་མེད་པར་འདོད་
པ་དང་། སྐྱེ་བ་སྔ་ཕྱི་ལ་གོམས་རྒྱུ་ཡོད་ཀྱང་གོམས་པ་མཐར་ཕྱིན་མི་འདོད་མཁན་དང་གཉིས་གང་རུང་
ཡིན་པའི་ཕྱིར། དེར་ཐལ། འཇིག་རྟེན་མིག་སོགས་དང་པོ་དང་། རྒྱལ་དཔོག་པ་གཉིས་པ་ཡིན་པའི་
ཕྱིར༑ དང་པོ་གྲུབ་སྟེ། བློ་ལུས་ལ་བརྟེན་པ་མི་རིགས་པར་བཤད་ཟིན་པའི་ཕྱིར། རྩ་བར། མ་ཡིན་
བརྟེན་ནི་བཀག་ཕྱིར་རོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེའི་འདོད་ཚུལ། རྩ་

526ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ།
བར༑ གོམས་ལས་ཁྱད་པར་འགྱུར་ན་ཡང༌། །མཆོངས་དང་ཆུ་ཡི་དྲོད་བཞིན་དུ། །རང་བཞིན་ལས་
འདས་མིན་ཞེ་ན། །ཞེས་གསུངས་པའི་ཕྱིར། ཁྱབ་སྟེ། དེ་འགོག་པ་ལ། རྩ་བར། བྱས་ཏེ་གལ་ཏེ་སླར་
ཡང་ནི། །འབད་རྩོལ་ལ་ནི་ལྟོས་འགྱུར་རམ། །ཞེས་སོགས་གསུངས་པའི་ཕྱིར། ཡང་ཁ་ཅིག་ན་
རེ༑ རྒྱང་ཕན་འདིའི་དངོས་བསྟན་གྱི་ཕྱོགས་སྔ་ཟེར། ལ་ལ་རྒྱང་ཕན་ཡིན་ན་སྐྱེ་བ་སྔ་ཕྱི་གང་ཡང་ཁས་
མི་ལེན་པས་ཁྱབ་ཟེར་རོ། །དང་པོ་མི་འཐད་པར་ཐལ། རྒྱང་ཕན་ཉི་ཤུ་སོགས་མིང་དང་རྣམས་གྲངས་ཅི་
རིགས་བཤད་པའི་ཕྱིར། གཉིས་པ་ཡང་ཤིན་ཏུ་ཐ་ཆད་ཡིན་པར་ཐལ། སྐྱེ་བ་ཁས་ལེན་ཀྱང་རྒྱུ་འབྲས་ལ་
སྐུར་བ་འདེབས་པའི་རྒྱང་ཕན་ཡོད་པའི་ཕྱིར། གཞན་དུ་བཤད་ཟིན་པས་མ་སྤྲོས་ཏེ། ལོག་རྟོག་འགོག་
པའི་དཔེ་ཙམ་མོ། །
རང་ལུགས་ལ། འདིའི་ཀུན་མཁྱེན་སྒྲུབ་པའི་ཕྱོགས་སྔ་ལ་རྒྱང་ཕན་བ་དང་། རྒྱལ་དཔོག་བ་
སོགས་ཡོད་དེ། དེ་གཉིས་ཀའི་འདོད་པ་རིམ་ན་དུ་འདིར་བཀག་ཅིང་། ཚད་ཆེན་སོགས་ལས་བཤད་
བའི་ཕྱིར།
སྐྱེ་བ་སྔ་ཕྱི་བཤད་པ།
གཉིས་པ་དེ་དགག་པ་ལ་མདོར་བསྟན་དང་རྒྱས་བཤད་གཉིས། དང་པོ་ནི། རྩ་བར། མ་ཡིན་
བརྟེན་ནི་པཀཨ་ཕྱིར་རོ། །ཞེས་བྱུང་། གཉིས་པ་ལ། སྐྱེ་བ་སྔ་ཕྱི་ཡོད་པའི་སྒྲུབ་བྱེད་འགོད་པ་དང་། དེ་
མེད་པའི་སྒྲུབ་བྱེད་དགག་བ་གཉིས། དང་པོ་ནི། རྩ་བར། སྐྱེ་བ་ཡོངས་སུ་ལེན་པ་ན། །འབྱུང་རྔུབ་
དབང་པོ་བློ་དག་ནི། །རང་གི་རིགས་ལ་ལྟོས་མེད་ཅན། །ལུས་ཉིད་འབའ་ཞིག་ལས་སྐྱེས་མིན། །ཧ་ཅང་
ཐལ་ཕྱིར་མཚམས་སྦྱོར་བར། །ནས། ཐམས་ཅད་ཚེ་ན་མཐོང་བ་ཉིད། །ཅེས་བྱུང་། དོན་ནི་ཐ་མལ་སྐྱེས་
མ་ཐག་པའི་དབུགས་འབྱུང་རྔུབ་དང་། མིག་སོགས་དབང་བོ་དང་བློ་རྣམས་རེ་རེ་ནས་ཆོས་ཅན། རང་
གི་རིགས་འདྲ་སྔ་མ་ལ་ལྟོས་བཅས་ཡིན་གྱི་ལུས་འབའ་ཞིག་ལས་སྐྱེས་པ་མིན་ཏེ རིགས་འདྲ་སྔ་མ་

527ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ།
སྔོན་སོང་གི་དབུགས་འབྱུང་རྔུབ་སོགས་ཅན་ཡིན་པའི་ཕྱིར། དེ་ལྟར་མ་ཡིན་ན་ཧ་ཅང་ཐལ་ནས་རྒྱུ་
འབྲས་ཀུན་མེད་པར་ཐལ་བ་དང་། འབྱུང་བ་ཀུན་སྲོག་ཆགས་སུ་ཐལ་བ་སོགས་འཇུག་པའི་ཕྱིར། སྐྱེ་བ་
ཡོངས་སུ་ལེན་པ་ན། །ནས། ཧ་ཅང་ཐལ་ཕྱིར། ཞེས་གསུངས་པའི་ཕྱིར། ཞེས་སྐྱེ་བ་སྔ་མ་གྲུབ། ཐ་
མལ་བ་འཆི་ཁའི་ཡིད་བློ་རྟོག་པ་ཆོས་ཅན། རང་འབྲས་རིག་པ་ཕྱི་མར་མཚམས་སྦྱོར་ཏེ། ཆགས་ཅན་
གྱི་རིག་པ་ཡིན་པའི་ཕྱིར། རྩ་བར། མཚམས་སྦྱོར་བར། །ནུས་ལྡན་མཐོང་བ་གང་དེ་ལ། ཞེས་
གསུངས་པའི་ཕྱིར། ཞེས་སྐྱེ་བ་ཕྱི་མ་གྲུབ། ལྷག་མས་ཁྱབ་སྒྲུབ་ལུང་འགལ་རིགས་འགལ་སྤངས་པ་
སོགས་བྱེད། གཉིས་པ་དེ་མེད་པའི་སྒྲུབ་བྱེད་དགག་པ་ལ་མདོར་བསྟན། རྒྱས་པར་བཤད། དོན་བསྡུ་
བ་གསུམ། དང་པོ་ལ་རྟགས་མ་ངེས་པ་དང༌། དཔེ་མ་གྲུབ་པ་གཉིས དང་པོ་ནི། རྩ་བར། ཐ་མའི་
སེམས་ནི་སེམས་གཞན་དང་། །མཚམས་སྦྱོར་བ་ལ་འགལ་ཅི་ཡོད། །ཅེས་བྱུང་། ཐ་མལ་བའི་འཆི་
ཁའི་སེམས་ཆོས་ཅན། སེམས་ཀྱི་རིགས་འདྲ་ཕྱི་མར་མཚམས་སྦྱོར་ཏེ། འཆི་སེམས་ཡིན་པའི་
ཕྱིར༑ དཔེར་ན། ཆགས་བྲལ་འཆི་ཁའི་རིག་པ་བཞིན་ཞེས་པའི་རྟགས་འགོད་ཟེར། རྟགས་དེ་མ་ངེས་
པར་ཐལ། ཐ་མལ་བའི་འཆི་ཁའི་སེམས་རིགས་འདྲ་ཕྱི་མར་མཚམས་སྦྱོར་བ་ལ་འགལ་བ་ཅི་ཡང་མེང་
པའི་ཕྱིར།
གཉིས་པ་ནི། རྩ་བར། དགྲ་བཅོམ་སེམས་གང་ཡིན་དེ་ཡང༌། ། གང་ལས་མཚམས་སྦྱོར་མེང་
པར་འདོད། །ཅེས་བྱུང་། སྤྱི་དོན་དང་མཐའ་དཔྱད་པ་གཉིས། དང་པོ་ནི། དགྲ་བཅོམ་ཐ་མའི་སེམས་
གང་ཡིན་པ་དེ་ཡང་ཆོས་ཅན། ཐ་མལ་བའི་འཆི་སེམས་རིགས་འདྲ་ཕྱི་མ་མཚམས་སྦྱོར་བ་མེད་པར་
སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་ཏུ་འདོད་མི་རིགས་པར་ཐལ། དེ་ཚད་མ་གང་
ལས་ཀྱང་མ་གྲུབ་པའི་ཕྱིར། རྟགས་མ་གྲུབ་ན། མངོན་སུམ་ཚད་མས་མི་འགྲུབ་པར་ཁོ་རང་འདོད་ཅིང༌
རྗེས་དཔག་ཚད་མ་མེད་པར་འདོད་པ་དང་འགལ་བའི་ཕྱིར། རྣམ་བཤད་ལས། རྟགས་མ་གྲུབ་ན། ངེ་
འགོག་པ་ལ་བརྩོན་པ་འགལ་ལོ། །ཞེས་གསུངས་པའི་ཕྱིར། དེ་ལ་འོ་ན་རང་ལུགས་ལ་ཡང་དགྲ་བཅོམ་

528
ལེའུ་གཉིས་པའི་མཐའ་དཔྱོད སྐྱེ་བ་སྔ་ཕྱི་བཤད་པ
པ་ཐ་མའི་སེམས་ཡོད་མེད་གང་ཡང་མི་འཐད་པར་ཐལ། དགྲ་བཅོམ་ཐ་མའི་སེམས་ཁས་ལེན་པ་ཡང་མི་
འཐད་པ་གང་ཞིག དེ་ཁས་མི་ལེན་པ་ཡང་མི་འཐད་པའི་ཕྱིར། དང་པོ་མ་གྲུབ་ན། རིག་པའི་རྟགས་
ཀྱིས་ཐ་མལ་བའི་འཆི་སེམས་རིག་པ་ཕྱི་མར་མཚམས་སྦྱོར་བར་སྒྲུབ་པའི་རྟགས་མ་ངེས་པར་ཐལ། མ་
གྲུབ་པ་དེའི་ཕྱིར་ན་རྣམ་པ་གཅིག་ཏུ་མ་ཁྱབ་སྟེ།སེམས་ཙམ་པའི་ལུགས་ལ་མ་ངེས་པའི་ཕྱིར་ཏེ། ཐེག་
དམན་དགྲ་བཅོམ་ལ་ཞི་བགྲོད་གཅིག་བུ་བ་དང་ཡོངས་འགྱུར་དགྲ་བཅོམ་གཉིས་ཡོད་པའི་ཕྱིར། ཁྱབ་
སྟེ༑ དགྲ་བཅོམ་དེ་གཉིས་ཀྱི་ཞི་བགྲོད་གཅིག་བུ་བ་སངས་མི་རྒྱ་བ་གང་ཞིག ཕྱི་མ་ཡོངས་འགྱུར་བའི་
དགྲ་བཅོམ་པ་འཚང་རྒྱ་བའི་ཕྱིར། དང་པོ་གྲུབ་སྟེ། དགོངས་འགྲེལ་ལས། དོན་དམ་ཡང་དག་
འཕགས། ཉན་ཐོས་ཀྱི་རིགས་ཞི་བ་བགྲོད་པ་གཅིག་བུ་བ་ནི་སངས་རྒྱས་ཐམས་ཅད་བརྩོན་པ་དང་ལྡན་
པར་གྱུར་ཀྱང་བྱང་ཆུབ་ཀྱི་སྙིང་པོ་ལ་བཞག་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་
པར་བྱ་མི་ནུས་སོ། །ཞེས་གསུངས་པའི་ཕྱིར། མཐར་ཐུག་ཐེག་གསུམ་སེམས་ཙམ་པས་ཀྱང་། ཟག་
མེད་དབྱིངས་ན་ལྷག་མེད་པ་ཡོད་པར་བསྡུ་བར་བཤད་པའི་ཕྱིར། གཉིས་པ་གྲུབ་སྟེ དགོངས་འགྲེལ་
ལས༑ ཉན་ཐོས་བྱང་ཆུབ་ཏུ་ཡོངས་སུ་གྱུར་པ་གང་ཡིན་པ་དེ་ནི་ངས་རྣམ་གྲངས་ཀྱི་བྱང་ཆུབ་སེམས་
དཔའ་ཡིན་པར་བསྟན་ཏེ། འདི་ལྟར་དེ་ནི་ཉོན་མོངས་པའི་སྒྲིབ་པ་ལས་རྣམ་པར་གྲོལ་ནས་དེ་བཞིན་
གཤེགས་པ་རྣམས་ཀྱིས་བསྐུལ་ན་ཤེས་བྱའི་སྒྲིབ་པ་ལས་སེམས་རྣམ་པར་གྲོལ་བར་བྱེད་པའི་ཕྱིར་
རོ༑ ༑ཞེས་གསུངས་པའི་ཕྱིར། འདི་དགྲ་བཅོམ་ལྷག་བཅས་དུས་བསྐུལ་ཚུལ་ཡིན་གྱི་ལྷག་མེད་དུས་
བསྐུལ་བ་མེད་པར་མཐར་ཐུག་ཐེག་པ་གསུམ་དུ་གྲུབ་པ་རྣམས་འདོད་ལ། ཤེས་སྒྲིབ་སྤངས་ཏེ་གྲོལ་བ་
སངས་རྒྱས་པར་འདོད་པས་སོ། །འདིར་ཉན་ཐོས་སྡེ་བ་ལ་དགྲ་བཅོམ་ལྷག་མེད་ཀྱི་ཚེ་བེམ་རིབ
ག་རྒྱུན་
ཆད་པར་འདོད་པ་གྲགས་ཆེ་ཡང་། དེ་དུས་འཁོར་བའི་བེམ་རིག་རྒྱུན་ཆད་ཀྱང་ཟག་མེད་ཀྱི་ཕུང་པོ་ལྔ་
ཡོད་པར་འདོད་པའི་ཕྱིར། འགྲེལ་བཤད་རྒྱལ་བ་ཅན་ལས། ཉེས་པ་ཐམས་ཅད་ཟད་ཀྱང་སྐྱོན་ཅན་མ་
ཡིན་པའི་སེམས་ནི་རྣམ་པར་ཆད་པ་འོས་པ་མ་ཡིན་ནོ། །ཞེས་གསུངས་པའི་ཕྱིར་དང་། སྡེ་བདུན་རྗེས་

529ལེའུ་གཉིམ་པའི་མཐའ་དཔྱོད སྐྱེ་བ་སྔ་ཕྱི་བཤད་པ།
འབྲངས་ཀྱི་མདོ་སེམས་གཉིས་ཀྱིས་འདི་ཁོ་ན་འདོད་པར་དཔྱོད་ལྡན་རྣམས་ཀྱིས་ཚད་མས་གྲུབ་པའི་
ཕྱིར༑ རྣམ་འགྲེལ་ལས། རྟག་ཉིད་ཕྱིར་རམ་ཐབས་མེད་ཕྱིར། །ཡང་ན་ཐབས་ནི་མི་ཤེས་ཕྱིར། །སྐྱོན་
རྣམས་མི་ཟད་པ་ཉིད་ཅེས། །བྱ་པར་ཡོངས་སུ་རྟོག་གྲང་ན །ཞེས་གསུངས་པའི་བརྟག་པ་རེ་རེ་ནས་
གྲུབ་པའི་ཕྱིར།
མཐའ་དཔྱད་པ་ལ་ཀ་གཞག་སྤོང་གསུམ་ལས། དང་པོ་ལ་མི་ཤེས་པ་ཁ་ཅིག་ན་
རེ༑ མངལ་ནས་བཙས་མ་ཐག་པའི་བྱིས་པའི་རྒྱུད་ཀྱི་རིག་པ་ཆོས་ཅན། རང་གི་རྒྱུ་རིགས་འདྲ་སྔ་མ་
སྔོན་དུ་སོང་བ་ཡིན་ཏེ། རིག་པ་ཡིན་པའི་ཕྱིར་རོ། །ཞེས་པའི་རིགས་པས་སྐྱེ་བ་སྔ་མ་སྒྲུབ་ཅིང་། འཆི་
ཁ་མའི་སྐྱེས་བུའི་རྒྱུད་ཀྱི་རིག་པ་ཆོས་ཅན། རང་གི་འབྲས་བུ་རིག་པ་ཕྱི་མ་ལ་མཚམས་སྦྱོར་བར་བྱེད་
དེ༑ རིག་པ་ཡིན་པའི་ཕྱིར། ཞེས་པའི་རིགས་པ་ལ་བརྟེན་ནས་སྐྱེ་བ་ཕྱི་མ་ཡོད་པར་གྲུབ་ཟེར་ཞིང་།
ཐེག་དམན་ལྷག་མེད་ཚེ་བྱེ་མདོ་སེམས་ཙམ་མཐར་ཐུག་ཐེག་པ་གསུམ་པའི་ལུགས་ལ་རིག་པ་ཟག་བཅས་
ཟག་མེད་ཐམས་ཅད་རྒྱུན་ཆད་པར་འདོད་པ་ནི། དངོས་འགལ་མི་ཤེས་པའི་བ་ལང་གི་དབང་ཕྱུག་ཏུ་
བསྟན་ཏེ། འོ་ན། ཉན་རང་དགྲ་བཅོམ་ལྷག་བཅས་འདའ་ཁ་མའི་རྒྱུད་ཀྱི་རིག་པ་སྐད་ཅིག་ཐ་མ་ཆོས་
ཅན། རང་གི་འབྲས་བུ་རིག་པ་ཕྱི་མ་དང་མཚམས་མི་སྦྱོར་བར་ཐལ། ཁྱོད་རྒྱུན་གཏན་ཆད་བྱེད་པའི་
རིག་པའི་རྒྱུན་གྱི་སྐད་ཅིག་ཐ་མ་ཡིན་པའི་ཕྱིར། མ་གྲུབ་པ་དང་མ་ཁྱབ་ན་ལྷག་མེད་ཀྱི་ཚེ་རིག་པ་མེད་
པར་འབུད་ལ། མཛོད་ལས་ཀྱང༌། ཐ་མ་མིན་མཚུངས་དེ་མ་ཐག །ཅེས་པ་དང་འགལ་བའི་
ཕྱིར༑ འདོད་ན། དེ་འདྲ་བའི་སྐད་ཅིག་ཐ་མའི་རིག་པ་ཆོས་ཅན། རང་གི་འབྲས་བུ་རིག་པ་ཕྱི་མ་དང་
མཚམས་སྦྱོར་པར་ཐལ། རིག་པ་ཡིན་པའི་ཕྱིར། འཁོར་གསུམ་ཁས་བླངས། རྟགས་གྲུབ་སྟེ། ངེ་ཡོང་
པའི་ཕྱིར། འདོད་ན། དངོས་སུ་འགལ་ཞིང༌། འོ་ན། རྩ་བར། ཐ་མའི་སེམས་ནི་སེམས་གཞན་དང༌།།
མཚམས་སྦྱོར་བ་ལ་འགལ་ཅི་ཡོད། །ཅེས་གསུངས་པ་ལས་བཟློག་ནས་འགལ་བ་ཡོད་ཅེས་རྒྱང་ཕན་
ལྟར་ཁས་ལེན་པར་ཐལ། ཁྱོད་ཀྱི་དེ་ལ་འདོད་པ་དེའི་ཕྱིར། གཞན་ཡང་མངལ་དུ་སྐྱེས་མ་ཐག་པ་དང་།

ལེའུ་གཉིས་པའི་མཐའ་དཔྱོད། 530
སྐྱེ་བ་སྔ་ཕྱི་བཤད་པ
མངལ་དུ་བཙས་མ་ཐག་གཉིས་དོན་གཅིག་པར་ཐལ། ཁྱོད་ཀྱིས་ཚེ་འདིའི་ཐོག་མ་ལ་མངལ་དུ་བཙས་མ་
ཐག་བཞག་པའི་ཕྱིར།འདོད་ན། མངལ་འཇུག་གི་མདོ་དང་ལམ་རིམ་གཉིས་ལས་མངལ་དུ་གནས་པའི་
སྡུག་བསྔལ་དང་མངལ་ནས་བཙས་དུས་ཀྱི་སྡུག་བསྔལ་གཉིས་སྔ་ཕྱིར་གསུངས་པ་མི་འཐད་པར་
ཐལ༑ དེ་གཉིས་དོན་གཅིག་ཡིན་པའི་ཕྱིར། འདོད་མི་ནུས་ཏེ། ལམ་རིམ་ལས། མངལ་ནས་བཙའ་བའི་
ཚེ་དང༌། ཞེས་དང་། སློབ་སྤྲིངས་ལས དེ་ནི་རིམ་གྱིས་ཏིལ་མར་བཙིར་སྦྱང་སྲ་བ་ཡི། །བཙིར་བ་
ལྟར་བྱས་དེ་བཞིན་ཅི་ཞིག་ལྟར་ཏེ་བཙས། །ཞེས་གསུངས་པའི་ཕྱིར་དང་། བཙས་མ་ཐག་པའི་སྔོན་ཀུན་
སྐྱེ་བ་སྔ་མའི་དུས་མ་ཡིན་དགོས་པར་འགྱུར་བ་སོགས་མང༌། གཞན་ཡང་ཚེ་འདིར་སྐྱེས་མ་ཐག་གི་
སྐྱེས་བུའི་རྒྱུད་ཀྱི་རིག་པའི་རྒྱུར་གྱུར་པའི་རིག་པ་དེ། དེའི་སྐྱེ་བ་སྔ་མའི་གང་ཟག་གི་རྒྱུད་ཀྱི་རིག་པ་
ཡིན་པར་ཐལ། སྐྱེ་བ་སྔ་མའི་སྒྲུབ་ཚུལ་གྱི་དམ་བཅའ་འཐད་པའི་ཕྱིར། འདོད་ན། དེ་འདྲ་བའི་སྐྱེས་མ་
ཐག་གི་སྐྱེས་བུའི་རྒྱུར་གྱུར་པའི་གང་ཟག་དེ་དེའི་སྐྱེ་བ་སྔ་མའི་གང་ཟག་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། དེའི་རྒྱུ་ཡང་ཡིན་དེ་དང་རྒྱུད་ཐ་དད་ཀྱང་ཡིན་པའི་གཞི་མཐུན་གྱི་གང་ཟག་ཡིན་
བའི་ཕྱིར། ཡང་ཁ་ཅིག དེའི་རིག་པའི་རྒྱུ་ཙམ་མ་ངེས་ཀྱང་། མངལ་ནས་བཙས་མ་ཐག་པའི་བྱིས་པའི་
རྒྱུད་ཀྱི་རིག་པའི་ཉེར་ལེན་ལ་བརྟེན་ནས་དེའི་སྐྱེ་བ་ཡོད་བར་གྲུབ་ཟེར་ནའང་བཙས་མ་ཐག་པའི་སྔོན་
མངལ་གྱི་གནས་སྐབས་དེ་སྐྱེ་བ་སྔ་མར་ཐལ་བ་སོགས་སྔར་བཀག་ཟིན། ཡང་ཁ་ཅིག་ན་རེ། དགྲ་
བཅོམ་པ་ཝ་མའི་སེམས་ཡོད་ཟེར། དེ་ལ་ཁ་ཅིག་ན་རེ། འོ་ན། ལྷག་མེད་མྱང་འདས་ཐོབ་ཁ་མའི་དགྲ་
བཅོམ་ལྷག་བཅས་པ་དེ་དགྲ་བཅོམ་ཐ་མ་ཡིན་པར་ཐལ། དགྲ་བཅོམ་ཐ་མ་ཡོད་པའི་ཕྱིར། འདོད་མི་ནུས་
ཏེ༑ ལྷག་མེད་མྱང་འདས་ལ་གནས་པའི་དགྲ་བཅོམ་ཡོད་པའི་ཕྱིར་ཟེར། ཡང་ཁ་ཅིག ཐར་ལམ་
གསལ་བྱེད་ལས། སེམས་ཅན་དུ་བགྲང་བའི་སྐད་ཅིག་གཞན་གྱི་ཉེར་ལེན་མི་བྱེད་པའི་ཐ་མ་ཞེས་བྱ་
ཡི༑ འབྲས་བུ་ཅུང་ཟད་ཀྱང་མི་བསྐྱེད་པ་ནི་མིན་ཏེ། ཀུན་མཁྱེན་ཡེ་ཤེས་ལ་ཕན་འདོགས་པར་བཤད་
པའི་ཕྱིར། ཞེས་གསུངས་པའི་དོན་ཡང་ཉེར་ལེན་བྱེད་པར་གཏན་ནས་མཐར་ཐུག་ཐེག་པ་གསུམ་དུ་

ལེའུ་གཉིམ་པའི་མཐའ་དཔྱོད 531
སྐྱེ་བ་སྔ་ཕྱི་བཤད་པ
འདོད་པའི་ལུགས་གང་ལའང་མི་ཟེར་རོ། །འདི་དག་ནི་འཕགས་ཡུལ་ནའང་སྡེ་བ་ཐ་དད་དུ་མ་ཟད་མདོ་
སྡེ་པའང་ལུགས་གཉིས་ཡོད་ཅིང་། སེམས་ཙམ་པ་ལའང་འདོད་ཚུལ་ཐ་དད་པ་ཡོད་པས་རིགས་པ་དང་
ལུང་ཉུང་ངུས་འཕགས་ཡུལ་ཤིང་རྟ་ཆེན་པོ་དག་དང་རྗེ་ཡབ་སྲས་གསུམ་གྱི་ལུགས་བོད་རྒན་གྱིས་འོལ་
ཚོད་དང་མ་བསྲེས་པར་གསལ་བར་བྱ་ཡི་དཔྱོད་ལྡན་དག་རྣ་བ་བླགས་ཏེ་འདུག་པར་བྱའོ། །མཐར་ཐུག་
ཐེག་པ་གསུམ་དུ་གྲུབ་པའི་ལུགས་གང་ལའང་དགྲ་བཅོམ་ཐ་མའི་སེམས་ཀྱིས་སེམས་ཕྱི་མའི་ཉེར་ལེན་
མི་བྱེད་པས་ཁྱབ་པ་མི་འཐད་པར་ཐལ། མཐར་ཐུག་ཐེག་གསུམ་འདོད་པའི་སེམས་ཙམ་པས་ལྷག་མེད་
མྱང་འདས་ཀྱི་དབྱིངས་ལ་གནས་པའི་དགྲ་བཅོམ་པ་ཁས་ལེན་པའི་ཕྱིར། བསྡུ་བ་ལས འདི་ལྟར་ཕུང་
པོ་ལྷག་མ་མེད་པའི་མྱ་ངན་འདས་པའི་དབྱིངས་ལ་གནས་པ་ནི་རྩོམ་པ་ཐམས་ཅད་དང་འབད་པ་ཐམས་
ཅད་རྒྱུན་བཅད་པ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། ལྷག་མེད་དབྱིངས་ལ་གནས་པས་ཇེ
དགྲ་བཅོམ་དང་རྩོམ་པ་འབད་པས་ཐམས་ཅད་རྒྱུན་བཅད་པ་འཁོར་བའི་སྐྱེ་བ་དང་འབད་རྩོལ་རྒྱུན་བཅད་
པའི་དོན་ཡིན་པའི་ཕྱིར། གསེར་འཕྲེང་ལས། འགལ་བ་ལྟར་སྣང་བ་ནི་བསྡུ་བར་བཤད་པ་ལས་ཉོན་
གྱིས་སྐྱེ་བ་མེད་པ་དང་། ཞེས་གསུངས་པའི་ཕྱིར། རྣམ་ངེས་དར་ཊིཀ་ལས། འདིའི་ལན་སློབ་དཔོན་ཉི་
མ་སྦས་པས་ཕུང་བོ་ལྷག་མེད་ཀྱི་གནས་སྐབས་ན་བེམ་རིག་རྒྱུན་ཆད་པར་བཤད་པ་ཕྱི་རོལ་གྱི་དོན་ཁས་
ལེན་པའི་ཉན་ཐོས་སྡེ་བའི་ལུགས་འཆད་པའི་དབང་དུ་བྱས་པ་ཡིན། རྣལ་འབྱོར་སྤྱོད་པ་བ་རང་གི་
ལུགས་ལྟར་ན་དེའི་གནས་སྐབས་ན་ཡང་བདག་མེད་རྟོགས་པའི་ཤེས་རབ་རིགས་འདྲ་ཡོད་པར་བཞེད་
བ་ལྟར་ལན་གདབ་བར་བྱའོ། །ཞེས་གསུངས་པའི་ཕྱིར། གཞན་ཡང་མདོ་སེམས་ཀྱི་ལུགས་ལ་སོ་སོར་
དེ་ལྟར་འཐད་པར་ཐལ། སློབ་དཔོན་ཉི་མ་སྦས་པས་ཀྱང་དེ་ལྟར་བཤད་ལ་དེ་འཐད་པའི་ཕྱིར། དེར་
ཐལ༑ རྒྱན་གྱི་ཉི་མ་སྦས་པའི་འགྲེལ་བཤད་ལས། ཕུང་པོ་ལྷག་མེད་དུ་མྱ་ངན་ལས་འདས་ནས་ཡང་ཉོན་
མོངས་པ་རྒྱུན་ཆད་པ་ཉིད་ཀྱིས་ཡོངས་སུ་དག་པའི་སེམས་ཡོད་དོ། །མར་མེ་ཤི་བ་བཞིན་དུ་མྱ་ངན་ལས་
འདས་པ་ནི་ཕྱི་རོལ་གྱི་ཚུལ་ལ་ཡིན་གྱི་དོན་དམ་པར་ནི་མ་ཡིན་ནོ། །ཞེས་དང༌། རྒྱན་གྱི་འགྲེལ་བཤད་

ལེའུ་གཉིས་པའི་མཐའ་དཔྱོད། 532 སྐྱེ་བ་སྔ་ཕྱི་བཤད་པ།
རྒྱལ་བ་ཅན་ལས་ཀྱང་། ཉེས་པ་ཐམས་ཅད་ཟད་ཀྱང་སྐྱོན་ཅན་མ་ཡིན་པའི་སེམས་ནི་རྣམ་པར་ཆད་པར་
འོས་པ་མ་ཡིན་ནོ། །ཞེས་གསུངས་པའི་ཕྱིར། གསེར་འཕྲེང་ལྟར་རོ། །གཞན་ཡང་མཐར་ཐུག་ཐེག་པ་
གསུམ་དུ་གྲུབ་པའི་སེམས་ཙམ་པའི་ལུགས་ལ་ལྷག་མེད་ཚེ་སེམས་རྒྱུན་ཆད་པས་དགྲ་བཅོམ་ཐ་མའི་
སེམས་ཆད་པར་བཤད་རིགས་པར་ཐལ། དེ་ལྟར་ལྷག་མེད་དུས་འཁོར་བའི་སེམས་ཕྱི་མ་མཚམས་སྦྱོར་
མེད་པར་ཤེར་མདོ་ལས་བཤད། དེས་ན་ཤནྟི་བས་ཀྱང་སྙིང་མཆོག་དང་དག་ལྡན་གཉིས་ཀར་དེ་ལྟར་
བཤད། རྒྱན་སྣང་ལས་ཀྱང༌། མཚམས་བཅད་པའི་དོན་དེ་ལྟར་བཤད། གནོད་འཇོམས་ཆུང་བར་ཡང་
དེ་ལྟར་བཤད། དེས་ན་གསེར་འཕྲེང་གིས་ཀྱང་བསྡུ་བའི་དོན་འཁོར་བར་སྐྱེ་བ་མེད་པར་བཤད་པ་དྲངས་
ཟིན་པའི་ཕྱིར། དང་པོ་གྲུབ་སྟེ། ལམ་ཤེས་ཀྱི་ཤེར་མདོ་ལས། གང་ཡང་དག་པར་སྐྱོན་མེད་པར་ཞུགས་
པ་དེ་ལ་ནི་བླ་མེད་རྫོགས་བྱང་དུ་སེམས་བསྐྱེད་པའི་མཐུ་མེད་དོ། །དེ་ཅིའི་ཕྱིར་ཞེ་ན། དེ་དག་གིས་
ས་བཅད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། འཁོར་བ་བཀར་ནས་འཁོར་བའི་རྒྱུན་གྱི་
སྨོས་པའི་དོན་ཡོད་པའི་ཕྱིར། གཞན་དུ་ན་སེམས་ཀྱི་རྒྱུན་བཅད་ནས་སྨོས་ཆོག་པའི་ཕྱིར། གཉིས་པ་
གྲུབ་སྟེ། ཤནྟི་བའི་འགྲེལ་པ་སྙིང་པོ་མཆོག་ལས། ཡང་དག་བར་སྐྱོན་མེད་པར་ཞུགས་པ་དམན་ལམ་
གྱི་མྱང་འདས་ཐོབ་པ་དང་། མཚམས་བཅད་པ་འཁོར་བའི་ཐམ་པ་བཅད་པ་སྟེ། ཞེས་གསུངས་པའི་ཕྱིར་
དང་༑ དག་ལྡན་ལས་ཀྱང་དེ་ལྟར་བཤད་པའི་ཕྱིར་དང༌། ཤནྟི་བས་ཀྱང་མཐར་ཐུག་ཐེག་པ་གསུམ་དུ་
བཀྲལ་ཚུལ་ཡིན་པའི་ཕྱིར་དང༌། འཁོར་བ་སྨོས་པས་ཟག་མེད་ལ་མཚམས་སྦྱོར་ཡོད་དགོས་
སོ༑ ༑གསུམ་པ་གྲུབ་སྟེ། རྒྱན་སྣང་ལས། དེ་བས་ན་ཉན་ཐོས་ཆེན་པོ་རྣམས་ཀྱིས་ནི་ཉོན་མོངས་པ་ཉིད་
ཀྱིས་ཡང་སྐྱེ་བ་ཞེས་བྱ་བའི་རྩ་བའི་རྒྱུ་ལྡོག་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། འདིའི་དོན་
བཤད་པའི་གསེར་འཕྲེང་ལས། མཚམས་བཅད་པའི་དོན་ཉོན་མོངས་མ་ལུས་པ་སྤངས་པས་འཁོར་བར་
སྐྱེ་བའི་རྒྱུ་ལོག་པ་ལ་བཤད་དོ། །ཞེས་གསུངས་པའི་ཕྱིར། བཞི་པ་གྲུབ་སྟེ། གསེར་འཕྲེང་
ལས༑ གནོད་འཇོམས་ཆུང་བར། ནས། མཚམས་བཅད་པའི་དོན་ཉན་ཐོས་འཁོར་བ་ལ་སྐྲག་ནས་དེ་

ལེའུ་གཉིས་པའི་མཐའ་དཔྱོད། 533
སྐྱེ་བ་སྔ་ཕྱི་བཤད་པ
སྤངས་ཏེ། ཞི་བ་དོན་དུ་གཉེར་བ་འདོད་དོ། །ཞེས་གསུངས་པའི་ཕྱིར། ལྔ་པ་གྲུབ་སྟེ། གསེར་འཕྲེང་
ལས༑ བསྡུ་བར་བཤད་པ་ལས་ཉོན་གྱིས་སྐྱེ་བ་མེད་པ་དང་། ཞེས་གསུངས་པའི་ཕྱིར། གཞན་ཡང་
ལུགས་འདི་ལ་ལྷག་མེད་མྱང་འདས་ལ་གནས་པའི་ཐེག་དམན་དགྲ་བཅོམ་པ་ཡོད་པར་ཐལ། དེ་ནི་སྒྲིབ་
པ་མེད་པ་དེ་བཞིན་གཤེགས་པ་དང་མཚུངས་པའི་དགྲ་བཅོམ་པ་ཡིན་ཀྱང་དེ་བཞིན་གཤེགས་པའི་མཛད་
པ་མི་སྟོན་པ་དང་། ལྷག་མེད་མྱང་འདས་ལ་ཐེག་དམན་དགྲ་བཅོམ་པ་གཟུགས་སོགས་དབང་ཐོབ་ཀྱང་
དེ་མངོན་དུ་མི་བྱེད་པ་དང༌། དགྲ་བཅོམ་པའི་སྐྱེ་མཆེད་དྲུག་གནས་གྱུར་པ་ལྷག་བཅས་དུས་སྐྱེ་མཆེད་
དྲུག་དང་འབྲེལ་ཡང་ལྷག་མེད་དུ་འབྲེལ་བ་མ་ཡིན་པ་རྣམས་ཡིན་པའི་ཕྱིར། དང་པོ་གྲུབ་སྟེ དེ་མེད་
ཙམ་འདྲ་ཡང་དེ་བཞིན་གཤེགས་པའི་མཛད་པ་མི་སྟོན་པ་སྔོན་སྨོན་ལམ་མ་བཏབ་པ་དང་ལྡང་སེམས་
མེད་པའི་ཕྱིར། བསྡུ་བ་ལས། ཇི་ལྟར་དེ་བཞིན་གཤེགས་པ་ལ་སྒྲིབ་པ་མི་མངའ་བ་དེ་བཞིན་དུ་དགྲ་
བཅོམ་པ་ལ་ཡང་སྒྲིབ་པ་མེད་པ་ཡིན་ན་ཅིའི་ཕྱིར། དགྲ་བཅོམ་པ་ཡང་དེ་བཞིན་གཤེགས་པའི་མཛད་པ་
མི་བྱེད་ཅེ་ན། སྨྲས་པ། སྨོན་ལམ་སྒོམ་པ་མེད་པའི་ཕྱིར། ནས། དེའི་ཕྱིར་མི་བྱེད་དོ། །ཞེས་གསུངས་
པའི་ཕྱིར། ཁྱབ་སྟེ། དགྲ་བཅོམ་པ་ལ་ཡང་སྒྲིབ་པ་མེད་པ་ཡིན་ན་ཞེས་པའི་དོན་ཡོད་པའི་ཕྱིར་
དང་༑ ལྷག་བཅས་དགྲ་བཅོམ་པ་སྒྲིབ་བཅས་ཡིན་པའི་ཕྱིར། བསྡུ་བ་ལས། དགྲ་བཅོམ་པ་ཕུང་པོའི་
ལྷག་མ་དང་བཅས་པའི་མྱ་ངན་ལས་འདས་པའི་དབྱིངས་ལ་གནས་པའི་མཚན་མ་ཐམས་ཅད་ཀྱི་ཐམས་
ཅད་དུ་མ་འགག་པ་དང༌། རྣམ་པར་སྨིན་པ་དང་གནས་ངན་ལེན་གྱི་སྒྲིབ་པ་མ་འགག་པ་དེ་ནི། ཞེས་
གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། བསྡུ་བ་ལས། ཕུང་པོ་ལྷག་མ་མེད་པའི་མྱ་ངན་ལས་
འདས་པའི་དབྱིངས་སུ་མྱ་ངན་ལས་འདས་པ་ཅི་གཟུགས་ལ་སོགས་པ་ལ་དབང་ཐོབ་པར་བརྗོད་པར་
བྱའམ། དབང་ཐོབ་པ་མ་ཡིན་པར་བརྗོད་པར་བྱ་ཞེ་ན། སྨྲས་པ། དབང་ཐོབ་པར་བརྗོད་པར་
བྱའོ༑ ༑དབང་ཐོབ་པ་ཅི་མངོན་དུ་བྱེད་པར་བརྗོད་པར་བྱའམ། མངོན་དུ་མི་བྱེད་པར་བརྗོད་པར་བྱ་ཞེ་
ན། སྨྲས་པ། ལ་ལ་ནི་མངོན་དུ་བྱེད་ལ། ལ་ལ་ནི་མངོན་དུ་མི་བྱེད་དེ། ཞེས་གསུངས་པའི་ཕྱིར། ཁྱབ་

ལེའུ་གཉིས་པའི་མཐའ་དཔྱོད། 534 སྐྱེ་བ་སྔ་ཕྱི་བཤད་པ
སྟེ༑ དེ་བཞིན་གཤེགས་པ་མངོན་དུ་བྱེད་ལ་གཞན་གྱིས་མི་བྱེད་པའི་ཕྱིར། བསྡུ་བ་ལས། དེ་བཞིན་
གཤེགས་པ་ནས། དེ་ལས་གཞན་པ་ནི་མངོན་དུ་མི་བྱེད་དོ། །ཞེས་གསུངས་པའི་ཕྱིར། །རྩ་རྟགས་
གསུམ་པ་གྲུབ་སྟེ། བསྡུ་བ་ལས། ཕུང་པོ་ལྷག་མ་དང་བཅས་པ་ལ་གནས་པའི་གནས་གྱུར་བ་ནི་སྐྱེ་
མཆེད་དྲུག་དང་འབྲེལ་བ་ཡིན་ལ་ཕུང་པོའི་ལྷག་མེད་པ་ལ་གནས་པའི་གནས་གྱུར་པ་ནི་སྐྱེ་མཆེད་དྲུག་
དང་འབྲེལ་བ་མེད་པ་ཡིན་ནོ། །ཞེས་གསུངས་པའི་ཕྱིར། དེ་ལ་ཁོ་ན་རེ། ལྷག་བཅས་དགྲ་བཅོམ་ཐ་
མའི་རིག་པས་སེམས་ཅན་དུ་བགྲང་བའི་སེམས་ཀྱི་ཉེར་ལེན་བྱེད་པར་ཐལ། ལྷག་མེད་དགྲ་བཅོམ་པའི་
སེམས་ཀྱི་ཉེར་ལེན་བྱེད་པའི་ཕྱིར་ན་མ་ཁྱབ་སྟེ། ལྷག་མེད་དགྲ་བཅོམ་པ་མཐར་ཐུག་ཐེག་གསུམ་འདོད་
པའི་སེམས་ཙམ་པའི་ལུགས་ལ་སེམས་ཅན་གྱི་ཐ་སྙད་དང་སེམས་ཅན་དུ་བགྲང་བའི་ཐ་སྙད་ཀྱི་ཡུལ་མིན་
ཞེས་ཁས་ལེན་པའི་ཕྱིར། དེར་ཐལ། དེ་འཕགས་པའི་མཉམ་བཞག་ཁྱད་པར་ལྔ་ལྡན་གྱི་དོན་དམ་སྤྲོས་
བྲལ་གྱི་ཡེ་ཤེས་དང་རོ་གཅིག་པ་ཙམ་གྱིས་ཕྱེ་བའི་མཉམ་བཞག་པ་ཡིན་པའི་ཕྱིར། རྟགས་གྲུབ་ཅིང༌།
ཁྱབ་སྟེ། དེའི་རྒྱུ་མཚན་གྱིས་སེམས་ཅན་དུ་གདགས་པའི་ཁམས་ཐམས་ཅད་དང་འགྲོ་བ་ཐམས་ཅད་ཀྱི་
ཐ་སྙད་དུ་མི་བགྲང་བའི་ཕྱིར། བསྡུ་བ་ལས། དབྱིངས་དེར་ཡོངས་སུ་མྱ་ངན་པས་འདས་པ་ནི་ལྷ་ཉིད་ཀྱི་
གྲངས་སུ་ཡང་མི་འགྲོ་ལ། དྲི་ཟ་ཉིད་དུ་ཡང་མ་ཡིན་ནས། མི་ཉིད་ཀྱི་གྲངས་སུ་ཡང་མི་འགྲོ་
སྟེ། མདོར་བསྡུ་ན་དེ་ནི་ཕྱོགས་བཅུའི་སེམས་ཅན་དུ་གདགས་པའི་ཁམས་ཐམས་ཅད་དང་། འགྲོ་བ་
ཐམས་ཅད་དང་། ནས། དེ་དག་གི་གྲངས་སུ་ཡང་མི་འགྲོ་སྟེ། འདི་ལྟར་དབྱིངས་དེ་ནི་སྤྲོས་པ་མེད་པ་
གྲུབ་པ་རྣམས་ཀྱི་སོ་སོ་རང་རང་གི་རིག་པ་དང་མཐུན་པ་ཡིན་པའི་ཕྱིར་རོ། །ཞེས་གསུངས་པའི་ཕྱིར་
དང་༑ སྒྲིབ་པ་མེད་པའི་ཡེ་ཤེས་ཙམ་དང༌། དབྱིངས་སམ་ཁམས་ཙམ་གྱིས་སེམས་ཅན་དང་འགྲོ་བ་
སོགས་ཀྱི་ཐ་སྙད་བྱེད་ན་སངས་འཕགས་ཀྱང་སེམས་ཅན་དུ་ཐལ་བ་བཟློག་ཏུ་མེད་པའི་ཕྱིར་དང༌། སྤྲོས་
བྲལ་གྱི་དོན་ཡོད་པའི་ཕྱིར། ཤིན་ཏུ་སྤྲོ་སླ། གཞན་ཡང་ཁ་ཅིག་ན་རེ། རྣམ་ངེས་དར་ཊི ཀ་གཞིར་བྱས་
ནས་དགྲ་བཅོམ་ཐ་མའི་སེམས་ཀྱིས་རྣམ་མཁྱེན་གྱི་ཉེར་ལེན་བྱེད་པ་མི་སྲིད་པར་འདོད་པ་གཏན་ནས་མི་

ལེའུ་གཉིས་པའི་མཐའ་དཔྱོད། 535
སྐྱེ་བ་སྔ་ཕྱི་བཤད་པ།
འཐད་པར་ཐལ། མཐར་ཐུག་ཐེག་པ་གསུམ་འདོད་པའི་ལུགས་ལའང་ཉི་མ་སྦས་ལུགས་ལ་ཤིན་ཏུ་བྱེད་
དགོས་པའི་ཕྱིར། དང་པོ་གྲུབ་སྟེ། ཞི་བ་བགྲོད་པ་གཅིག་བུ་བས་དགྲ་བཅོམ་ཐ་མའི་སེམས་ཀྱིས་རྣམ་
མཁྱེན་གྱི་ཉེར་ལེན་མི་བྱེད་ཀྱང་། བྱང་ཆུབ་ཡོངས་སུ་གྱུར་པས་ཚེ་བྱིན་གྱིས་བརླབས་ནས་སྐྱེ་བ་གཅིག་
གིས་འཚང་རྒྱ་བར་ཁས་ལེན་པའི་ཕྱིར། བསྡུ་བ་ལས། ཚེའི་འདུ་བྱེད་བསྲིངས་ནས་མངོན་པར་སྒྲུབ་
པར་བྱེད་དེ་བཅོམ་ལྡན་འདས་ཀྱིས་ཀྱང་ཉན་ཐོས་བྱང་ཆུབ་ཡོངས་སུ་འགྱུར་བ་ལ་དགོངས་ནས་རིགས་
ཀྱི་བུ་ནོར་གྱི་རང་བཞིན་ཅན་ནི་རྫུ་འཕྲུལ་གྱི་རྐང་པ་བཞི་བསྒོམ་ནས བསྐལ་པའམ་བསྐལ་པ་ལས་ལྷག་
པར་གནས་པར་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། དེ་ཚེ་གཅིག་ཡིན་ཡང་མྱུར་ནའང་
བསྐལ་ཆེན་གྲངས་མེད་སུམ་ཅུ་དགོས་པའི་ཕྱིར། མདོ་སྡེ་རྒྱན་ལས། མྱ་ངན་འདས་ལ་མངོན་དགའི་
ཕྱིར༑་རྟོག་པ་བུལ་བ་ཡིན་བར་འདོད། །ཅེས་དང་། བསྡུ་བ་ལས། དེ་ནི་དེ་ལྟར་ཚེ་འདུ་བྱེད་བསྲིང་དུ་
ཟིན་ཀྱང་བླ་ན་མེད་བ་ཡང་དག་པར་རྫོགས་པའི་བྱང་ཆུབ་ཤིན་ཏུ་བུལ་བ་ཡིན་ཏེ། ཞེས་གསུངས་པའི་
ཕྱིར༑ རྩ་རྟགས་གཉིས་པ་གྲུབ་སྟེ། ཉི་མ་སྦས་བས་རྩ་བར། ཐ་མའི་སེམས་ནི་སེམས་གཞན་དང༌།།
མཚམས་སྦྱོར་བ་ལ་འགལ་ཅི་ཡོད། །ཅེས་པས་མཐར་ཐུག་ཐེག་པ་གཅིག་ཏུ་བསྟན་པར་བཞེད་པའི་
ཕྱིར༑ རྣམ་འགྲེལ་གྱི་མཁས་གྲུབ་ཊི ཀ་ཆེན་ལས། འདི་དག་ནི་སྐབས་འདིར་ཡང་མཐར་ཐུག་ཐེག་པ་
གཅིག་ཏུ་བཞེད་བར་འདོད་པའི་ལུགས་སོ། །ཞེས་དང༌། ཉི་མ་སྦས་པའི་འགྲེལ་བཤད་ལས་ཀྱང་།
དེས་ན། གང་དག་བརྩེ་བ་ཆེན་པོ་བ། ། གཞན་གྱི་ངོར་ནི་བཞུགས་པ་ཡིན། །ཞེས་བྱ་བའི་ཚུལ་གྱིས་
འདོད་ཆགས་དང་བྲལ་བ་ཉིད་ལ་ཉམས་དམས་པ་སྲིད་པས་རྒྱུན་ཆད་པ་ནི་མ་ཡིན་ནོ། །ཞེས་བྱ་བར་
དགོངས་པའོ། །འདིས་ནི་ཐེག་པ་གཅིག་པའི་ཕྱོགས་བསྟན་པ་ཡིན་ནོ། །ཞེས་གསུངས་པའི་
ཕྱིར། གཞན་ཡང་དམ་བཅའ་འཐད་པར་ཐལ། དེར་མ་ཟད་དེ་དག་གིས་རྣམ་འགྲེལ་འདིར་མཐར་ཐུག་
ཐེག་པ་གཅིག་དང་གསུམ་དུ་བཞེད་པའི་ལུགས་གཉིས་ཀ་བསྟན་པར་ཁས་ལེན་པའི་ཕྱིར། དེར་
ཐལ། མཐར་ཐུག་ཐེག་་ནས་ཆགས་བྲལ་དགྲ་བཅོམ་པ་འཁོར་བར་གནས་པ་

ལེའུ་གཉིས་པའི་མཐའ་དཔྱོད། 536 སྐྱེ་བ་སྔ་ཕྱི་བཤད་པ
སྙིང་རྗེ་ཆེན་པོས་གནས་པར་བཤད། ཡང་ན་མཐར་ཐུག་ཐེག་གསུམ་གྱི་དབང་དུ་བྱས་ནས་ཆགས་བྲལ་
ཏེ་དགྲ་བཅོམ་པ་འཁོར་བར་སྔ་མའི་ལས་དབང་གིས་གནས་པར་བཤད་པའི་ཕྱིར། དང་པོ་གྲུབ་
སྟེ། རྣམ་འགྲེལ་ལས། འདོད་ཆགས་བྲལ་བས་གནས་པ་ནི། །བརྩེ་བའམ། ཞེས་གསུངས་པར་བཞེད་
པའི་ཕྱིར། ཉི་མ་སྦས་པའི་འགྲེལ་བཤད་ལས། འོན་ཏེ་འདོད་ཆགས་དང་བྲལ་བ་ནི་ཉོན་མོངས་པ་མ་
ལུས་པ་དང་བྲལ་བའི་ཕྱིར་ན། ཞེས་དང་། ཡང་དེ་ཉིད་ལས། འདོད་ཆགས་དང་བྲལ་བ་ཉིད་ལ། ཞེས་
པ་ནས། འདིས་ནི་ཐེག་པ་གཅིག་པའི་ཕྱོགས་བསྟན་པ་ཡིན་ནོ། །ཞེས་གསུངས་པའི་ཕྱིར། ཡང་དག་
རྒྱལ་བ་ཅན་གྱིས་ཀྱང་། དེས་ན་ལྷག་མ་མེད་པའི་དབྱིངས་སུ་མྱ་ངན་ལས་འདས་ནས་ཀྱང་། དགེ་བའི་
བཤེས་གཉེན་དང་ཕྲད་ནས་སྙིང་རྗེ་ལ་སོགས་པ་གོམས་ཤིང་སངས་རྒྱས་ཀྱིས་རྗེས་སུ་གནོན་པར་བྱེད་
ལ༑ ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། རྣམ་འགྲེལ་ལས ཡང་ན་ལས་ཀྱིས་
ཡིན། །ཞེས་པས་མཐར་ཐུག་ཐེག་གསུམ་གྱི་ཕྱོགས་ཀྱང་བསྟན་པའི་ཕྱིར། དེར་ཐལ། ཡང་ན་ཞེས་
སྨོས་པ་སྐབས་ཐ་དད་སྟོན་པའི་ཚིག་ཡིན་པའི་ཕྱིར། ་ཉི་མ་སྦས་པའི་འགྲེལ་བཤད་ལས། ཐེག་པ་
གསུམ་གྱི་ཕྱོགས་ཀྱང་གསུངས་པ་ནི་ཡང་ན་ཞེས་བྱ་བའོ། །སྐབས་ལ་ལྟོས་ནས་བརྗོད་པ་ནི་ཉེས་པ་མ་
ཡིན་ནོ་ཞེས་བྱ་བའོ། །ཞེས་གསུངས་པའི་ཕྱིར།
རང་ལུགས་ལ། སྐྱེ་བ་སྔ་མ་སྒྲུབ་པའི་རིགས་པ་དང་། ཕྱི་མ་སྒྲུབ་པའི་རིགས་པ་དང་། མདོ་
སེམས་ཐུན་མོང་གི་རིགས་པ་དང༌། དེ་དག་གི་དགོས་པ་དང་བཞི་ལས། དང་པོ་ནི། མངལ་དུ་སྐྱེས་མ་
ཐག་པའི་གང་ཟག་གི་རྒྱུད་ཀྱི་རྣམ་ཤེས་ཆོས་ཅན། རང་གི་ཉེར་ལེན་གྱི་ཤེས་པ་སྔ་མ་ཅན་ཡིན་ཏེ། རིག་
པ་ཡིན་པའི་ཕྱིར། དཔེར་ན་ད་ལྟར་གྱི་རིག་པ་སྐད་ཅིག་གཉིས་པ་བཞིན། ཁྱབ་སྟེ། རིག་པ་ཡིན་ན་རྒྱུ་
མེད་ལས་མ་བྱུང་དགོས་པའི་ཕྱིར། རྩ་བར། རྒྱུ་མེད་གཞན་ལ་མི་ལྟོས་ཕྱིར། །ཞེས་གསུངས་པའི་
ཕྱིར༑ དགག་རྟགས་བཅུ་དྲུག་སོགས་གང་འོས་འདིར་དོན་ལ་སྦྱོར་དགོས་ཏེ་སྔར་བཤད་པ་དཔེ་ཡིན་
པས་སོ། །སྐྱེ་བ་སྔ་མ་གཙོ་བོར་རྒྱང་ཕན་ལ་སྒྲུབ་བ་དགོས་པས་ན་དེ་ལྟར་བསྒྲུབ་དགོས་སོ། །སྦྱོར་བ་དེ་

537ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ།
ལ་བརྟེན་ནས་སྐྱེ་བ་སྔ་མ་བདེ་བླག་ཏུ་འགྲུབ་སྟེ། རྟགས་སྦྱོར་དེ་ལ་བརྟེན་ནས་དེ་འདྲ་བའི་གང་ཟག་གི་
རིག་པའི་ཉེར་ལེན་དུ་གྱུར་པའི་རིག་པ་འགྲུབ་པའི་ཕྱིར་ཏེ། དེ་ལ་བརྟེན་ནས་དེའི་རྒྱུད་ཀྱི་རིག་པའི་ཉེར་
ལེན་གྲུབ་པ་གང་ཞིག བེམ་པོ་དབང་བཅས་དང་དབང་པོ་མེད་པའི་བེམ་པོ་གཉིས་གང་གིས་ཀྱང་རྣམ་
ཤེས་ཀྱི་ཉེར་ལེན་མི་བྱེད། དེས་ན་དེའི་ཉེར་ལེན་ལ་ཤེས་པ་གཅིག་འགྲུབ་པའི་ཕྱིར། དང་པོ་གྲུབ་
སྟེ། འདི་ཁྱབ་བྱེད་མ་དམིགས་པའི་སྒོ་ནས་སྒྲུབ་སྟེ། ལྷས། སྦྱོར་བ་ནི་གང་ལ་གང་གི་ས་བོན་ཡོད་པ་
མ་ཡིན་པ་དེ་ནི། དེ་ལས་སྐྱེ་བ་མ་ཡིན་ཏེ། དཔེར་ན་ཆུ་ལ་གཟུང་བར་བྱ་བ་ལྟ་བུའོ། །རྡོ་དང་ཆུ་ལ་
སོགས་པ་དག་ལ་ཡང་སེམས་ཉིད་ལ་སོགས་པ་གཞན་དུ་འགྱུར་བའི་ས་བོན་ཡོད་པ་མ་ཡིན་ནོ་ཞེས་བྱ་
བ་ནི་ཁྱབ་པར་བྱེད་པ་མི་དམིགས་པའོ། །ཞེས་གསུངས་པའི་ཕྱིར། ཉེར་ལེན་ལ་མ་ལྟོས་ན་ཀུན་ནས་
ཀུན་འབྱུང་བར་འགྱུར་བའི་ཕྱིར། རྩ་བར། ཇི་ལྟར་གཅིག་ནི་ཡོངས་འགྱུར་བཞིན། །ཀུན་འགྱུར་ཁྱད་
པར་མེད་ཕྱིར་རོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། རྩ་བར། དབང་པོ་བཅས་ལས་ཡིད་
ཤེས་མིན། །ཤེས་སྐྱེད་ནུས་པ་ཐ་དད་ཕྱིར། །ཀུན་ལས་ཀྱང་ནི་མ་ཡིན་ནོ། །སེམས་མེད་ཉིད་ཕྱིར་གཞན་
ལས་མིན། །ཞེས་གསུངས་པའི་ཕྱིར། སེམས་མེད་ཡུལ་གྱི་རྟགས་ཀྱིས་དབང་པོ་མེད་པའི་ཡུལ་སེམས་
རྟེན་མ་ཡིན་པར་སྒྲུབ་པ་ཁྱབ་བྱེད་འགལ་དམིགས་ཀྱི་རྟགས་ཀྱིས་སྒྲུབ་སྟེ། ལྷས། སྦྱོར་བ་ནི་གང་
སེམས་མེད་པ་དེ་ནི་ཡིད་ཀྱི་རྣམ་པར་ཤེས་པའི་རྟེན་མིན་ཏེ། དཔེར་ན་དྲི་མ་ལ་སོགས་པ་བཞིན། དབང་
པོ་མེད་པ་ཅན་གྱི་ཡུལ་ཀྱང་སེམས་མེད་པ་ཡིན་ནོ། །ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་
པའོ༑ ༑ཞེས་གསུངས་པའི་ཕྱིར། གསུམ་པ་གྲུབ་སྟེ། རྩ་བར། རྣམ་ཤེས་མིན་པ་རྣམ་ཤེས་ཀྱི། །ཉེར་
ལེན་མིན་པའི་ཕྱིར་ཡང་འགྲུབ། །ཅེས་གསུངས་པའི་ཕྱིར། ཁྱབ་སྟེ། རིགས་པ་དེ་ལ་བརྟེན་ནས་དེ་
འདྲའི་རིག་པ་དེའི་ཉེར་ལེན་རིག་པ་སྔ་མ་ཡོད་པར་གྲུབ་ལ། དེའི་རིག་པ་སྔ་མ་དེ་ཕ་མའི་སེམས་ཀྱི་ཉེར་
ལེན་བྱེད་མི་རུང་བའི་ཕྱིར། དེ་ལྟ་མ་ཡིན་ན་ཕ་མ་མང་དུ་ཐོས་པ་དང་བློ་གསལ་བ་ཡིན་ན་བུ་ཡང་མང་དུ་
ཐོས་པ་དང་བློ་གསལ་དགོས་པ་ལ། རེ་ཞིག་བར་དུ་བློ་མི་གསལ་བ་དང་བརྡ་མི་ཤེས་ལ་བུ་བླུན་པོ་ཡང་

538ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ
ཡོད་པའི་ཕྱིར། རྩ་བར། ཇི་ལྟར་སེམས་ལ་བརྟེན་བཅས་ནས། །ཐོས་སོགས་འདུ་བྱེད་སེམས་ལ་
ནི༑ ༑དུས་གསལ་ཐ་དད་མེད་པའི་ཕྱིར། །དེ་ལྟར་ལུས་ལའང་ཡོན་ཏན་འགྱུར། །ཞེས་གསུངས་པའི་
ཤུགས་ཀྱི་དོན་གྲུབ་པའི་ཕྱིར།
… གཉིས་པ་ནི། འཆི་ཁ་མའི་སྐྱེས་བུའི་རྒྱུད་ཀྱི་རིག་པ་ཆོས་ཅན། རང་གི་ཉེར་འབྲས་སུ་གྱུར་
པའི་རིག་པ་ཕྱི་མ་དང་མཚམས་སྦྱོར་བར་བྱེད་དེ། གནོད་མེད་ཀྱི་རིག་པ་ཡིན་པའི་ཕྱིར། དཔེར་ན་ད་
ལྟའི་རིག་པ་སྔ་མའི་སྐད་ཅིག་གཉིས་པ་བཞིན། རྩ་བར། ཐ་མ་ཡི་ནི་སེམས་རྣམས་ཀུན། །མཚམས་
སྦྱོར་མེད་པ་མིན་དེའི་ཕྱིར། །ཞེས་དང༌། མི་མཐུན་ཕྱོགས་ཀྱི་གནོད་མེད་ན། །སེམས་ལ་དེ་བདག་ཉིད་
དུ་འགྱུར། །ཞེས་གསུངས་པའི་ཕྱིར་དང༌། རྣམ་བཤད་རིགས་པ་ལས་ཀྱང་། འདུ་བྱེད་རྣམ་པ་མཚུངས་
པར་ལྡན། །ས་ཉིད་འབྲས་བུ་རྣམ་གཉིས་ཉིད། །འཆད་དང་ཆུང་ངུའི་ཡང་དག་འཇོམས། །སྤོང་དང་
ཕྱོགས་ཀྱི་ཁྱད་པར་ཉིད། །ཅེས་དགེ་མི་དགེ་གཉིས་ཀྱི་ཁྱད་པར་འཆད་པའི་ནང་གི་འཆད་དང་། སྤོང་
པའི་ཁྱད་པར་ཡོད་པའི་ཕྱིར། རྣམ་བཤད་རིགས་པ་ལས། ཡང་དག་པར་འཆད་པའི་ཁྱད་པར་ནི་དགེ་བ་
ནི་མི་དགེ་བས་དུས་རེ་ཞིག་ཡང་དག་པར་འཆད་པ་ཡིན་གྱི་མི་དགེ་བ་ནི་དགེ་བས་གཏན་དུ་ཡིན་པས་
སོ༑ ༑ནས་དང་། སྤོང་བའི་ཁྱད་པར་ནི་འདི་ལྟར་སྐྱེས་པས་མི་དགེ་བ་སྤོང་གི་དགེ་བ་མ་ཡིན་ནོ། །ཞེས་
གསུངས་པའི་ཕྱིར། འདིའི་རྟགས་ལ་རིག་བ་ཙམ་དང་གནོད་མེད་ཀྱི་རིག་པའི་ཁྱད་པར་འབྱེད་དགོས་
པར་གྲུབ་སྟེ། གནོད་བཅས་ཀྱི་རིག་པ་རྒྱུན་ཆད་བ་དང་ཟད་ཐུབ་ཅིང་། གནོད་མེད་ཀྱི་རིག་པ་གཏན་ཟད་
མི་ཐུབ་པར་ཡང་ཡང་ལྷས་བཤད་པའི་ཕྱིར། དེར་ཐལ། དེར་མ་ཟད་ཉན་རང་ལྷག་བཅས་དགྲ་བཅོམ་པ་
ཐ་མའི་སེམས་ཀྱང་མཚམས་སྦྱོར་ཞིང་རྒྱུན་མི་ཆད་པར་སློབ་དཔོན་ལྷ་དབང་བློ་བཞེད་པའི་ཕྱིར། ཉན་
རང་དགྲ་བཅོམ་ཐ་མའི་གནས་སྐབས་ཀྱི་བློ་ཆོས་ཅན། སྐྱེད་པའི་རྒྱུན་ཆད་བ་མིན་ཏེ། སྐྱེད་པའི་རྒྱུའི་
དངོས་པོའི་བློ་ཡིན་པའི་ཕྱིར། དཔེར་ན་རང་གི་རིགས་འདྲ་སྔ་མའི་བློ་བཞིན་ཞེས་པའི་ཁྱབ་བྱེད་འགལ་
དམིགས་ཀྱིས་གྲུབ་པའི་ཕྱིར། ལྷས། གང་ཞིག་གནས་ད་པ་དེ་ནི་སྐྱེད་

ལེའུ་གཉིས་བའི་མཐའ་དཔྱོད། 539
སྐྱེ་བ་སྔ་ཕྱི་བཤད་པ།
པའི་རྒྱུན་ཆད་པ་མིན་ཏེ། བློ་དེ་ཉིད་ཀྱིས་སྔ་མའི་གནས་སྐབས་ལྟ་བུའོ། །ཐ་མའི་གནས་སྐབས་ཀྱི་བློ་ལ་
ཡང་བསྐྱེད་པའི་རྒྱུ་ཡོད་པ་ཡིན་ནོ་ཞེས་བྱ་བ་ནི་ཁྱབ་པར་བྱེད་པ་འགལ་བ་དམིགས་པའོ། །མ་གྲུབ་པ་
ཡང་མ་ཡིན་ཏེ། ཞེས་གསུངས་པའི་ཕྱིར་དང་། ཡོད་པ་དང་དངོས་པོ་སྐབས་ཀྱིས་འབྱེད་དགོས། དེས་
ན་འཁོར་བ་ཐོག་མ་མེད་པའི་རྒྱུན་ཡང་འགྲུབ་སྟེ། འཆི་བ་སོགས་སེམས་མེད་ལྔའི་གནས་སྐབས་སུ་
ཡང་སེམས་འཇུག་པ་གསལ་པོ་མེད་ཀྱང་རྒྱུན་ཆད་པ་མ་ཡིན་པའི་ཕྱིར་ཏེ། ལྷས། ཇི་སྟེ་བར་དུ་སེམས་
ཆད་པ་ལས་ཇི་ལྟར་རྟོགས་པ་དེ་བཞིན་དུ་གཞན་ཡང་དེ་ལྟ་བུའི་རྣམ་པ་ཅན་གྱི་རྒྱུན་ཆད་པ་ཁོ་ན་ཡིན་
ཏེ༑ དཔེར་ན་འདུ་ཤེས་མེད་པའི་སྙོམས་པར་འཇུག་པ་ལ་ཞུགས་པའམ་ལེགས་པར་གཉིད་ལོག་པ་ལ་
སོགས་པའི་གནས་སྐབས་ལྟ་བུའོ། །ཞེས་གསུངས་པའི་ཕྱིར། ཁྱབ་སྟེ། འཆི་བ་དང༌། གཉིད་
དང་༑ ་བརྒྱལ་བ་དང༌། འདུ་ཤེས་མེད་པ་དང༌། འགོག་པའི་སྙོམས་འཇུག་སྟེ་སེམས་མེད་ལྔ་པོ་དེའི་
སྐབས་སུ་ཡང་སེམས་རགས་པ་དང་འཇུག་པ་གསལ་བའི་རྒྱུན་ཆད་ཀྱང་བློ་གཏན་ནས་མེད་པ་མ་ཡིན་
པའི་ཕྱིར། ལྷས། དུས་དེ་སྲིད་དུ་བློ་ཡོད་པ་མེད་པ་ཡིན་གྱི། ཐམས་ཅད་ཀྱི་ཐམས་ཅད་དུ་རྒྱུན་ཆད་པ་ནི་
མ་ཡིན་ནོ། །ཞེས་གསུངས་པའི་ཕྱིར ། དེས་ན་སློབ་དཔོན་འདིར་རྒྱ་བོད་ཟུར་ཟ་མཁན་རེ་གཉིས་ཡོད་
ཀྱང་དཔལ་ཆོས་ཀྱི་གྲགས་པས་རང་གི་འགྲེལ་པའི་འཕྲོ་རྩོམ་པར་དབང་བསྐུར་ཏེ་སྡེ་བདུན་གྱི་བདག་པོ་
རིགས་པའི་དབང་ཕྱུག་མཁས་གྲུབ་ཆེན་པོ་ལྷ་དབང་བློས་གསུངས་པ་དང༌། དེ་བསམ་བཞིན་དུ་སྤྲུལ་
བའི་ཟློས་གར་མཛད་པ་ས་སྟེང་གི་མཁས་པ་ཀུན་གྱི་ཅོད་པན་ལ་འཆད་རྩོད་རྩོམ་བའི་གོམས་པ་འཇིགས་
པ་མེད་པར་དལ་བུས་ཡང་ཡང་འགོད་པའི་མཁས་གྲུབ་ཐམས་ཅད་མཁྱེན་པ་གཉིས་དགོངས་པ་མཐུན་
ཞིང་། དར་ཊི ཀ་ཐམས་ཅད་ཀྱི་ཡང་དགོངས་པ་ཡིན་ཏེ། སེམས་མེད་ལྔའི་སྐབས་སུ་སེམས་ཕྲ་མོ་འཇུག་
པ་ཁས་ལེན་དགོས་པའི་ཕྱིར། སྡེ་བདུན་རྒྱན་ལས། འགོག་སྙོམས་ལས་ལངས་མ་ཐག་པའི་ཤེས་པའི་
ཉེར་ལེན་གང་ཞེ་ན། ཁོ་བོ་ནི་འདི་ལྟར་སྨྲ་སྟེ། འགོག་པ་ལ་སྙོམས་པར་འཇུག་བཞིན་པའི་སྐྱེས་བུའི་
རྒྱུད་ལ་ཡིད་ཀྱི་རྣམ་པར་ཤེས་པ་མི་གསལ་བའི་ཆ་ཤིན་ཏུ་ཕྲ་བའི་ཚུལ་གྱིས་འཇུག་པ་ཅུང་ཞིག་གདོན་མི་

540ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ།
ཟ་བར་ཁས་བླང་བར་བྱ་བ་ཡིན་ཏེ། ཞེས་གསུངས་པའི་ཕྱིར། ཁྱབ་སྟེ། རིགས་པ་ལྔ་སོགས་ཀྱིས་སྒྲུབ་
ཅིང་༑ ལྷས་ཀྱང་སེམས་ཅན་འཁོར་བར་སེམས་རྒྱུན་གཏན་ཆད་པ་ལས་སྐྱེའམ་འཇུག་པ་མི་གསལ་བ་
ལས་སྐྱེ་ཞེས་དཔྱད་དེ་གཏན་ཆད་མི་རུང་བར་བཤད་པའི་ཕྱིར། ལྷའི་འགྲེལ་པ་ལས་ཀྱང་སེམས་ཅན་དུ་
བགྲང་བ་དེ་དག་རྣམ་པ་གཞན་དུ་འགྱུར་བ་དག་ལ་འཆི་བའི་ཐ་སྙད་དུ་བྱེད་པ་དེའི་ཚེ། ཞེས་པ་
ནས༑ འོན་ཏེ་འཇུག་པ་མི་གསལ་བ་ཅན་ཡིན་པས་གཉིད་སྟུག་པོས་བརྒྱལ་བའི་གནས་སྐབས་ལས་སད་
པ་བཞིན་དུ་མཚམས་སྦྱར་བ་ཡིན་པར་འགྱུར་དྲངས་ཏེ། ཞེས་པ་ནས། ཇི་སྟེ་འཇུག་པ་མི་གསལ་བ་དེའི་
ཚེ་སེམས་རྒྱུན་ཆད་པ་ཉིད་མ་ཡིན་ཏེ། དཔེར་ན་གསོན་པོའི་གནས་སྐབས་ན་གཉིད་འཐུག་པོ་ལ་སོགས་
པའི་གནས་སྐབས་ཀྱི་འཇུག་པ་མི་གསལ་བ་ལྟ་བུའོ། །ཡང་རྐྱེན་ཇི་ལྟ་བ་བཞིན་དུ་བྱ་བ་འཇུག་པ་ཅན་དུ་
འགྱུར་རོ། །དེ་ཙམ་གྱིས་ནི་ཤིན་ཏུ་རྒྱུན་ཆགས་པ་མ་ཡིན་ནོ། །ཞེས་གསུངས་པའི་ཕྱིར། ཁྱབ་སྟེ། དེ་
ལྟར་འཆི་བ་སོགས་ལའང་འགལ་བ་མེད་པར་བཤད་པའི་ཕྱིར། ལྷས། དེ་བཞིན་དུ་འདིར་ཡང་འགྱུར་
བས་འགལ་བ་མེད་པ་ཉིད་དོ། །ཞེས་གསུངས་པའི་ཕྱིར་དང་། རྒྱན་ལས་ཀྱང་ཡིད་ཤེས་དང་བཏང་
སྙོམས་པར་བཤད་པས་རྣམ་པ་མི་གསལ་བར་བཤད་པའི་ཕྱིར། རྒྱན་ལས་ཀྱང་། འདི་ལྟར། འཆད་
དང་མཚམས་སྦྱོར་འདོད་ཆགས་བྲལ། །ཉམས་དང་འཆི་འཕོ་སྐྱེ་བ་རྣམས། །ཡིད་ཀྱི་རྣམ་ཤེས་ཁོ་ནར་
འདོད། །སྐྱེ་དང་འཆི་འཕོ་བཏང་སྙོམས་སོ། །ཞེས་བཤད་དོ། །ཞེས་གསུངས་པའི་ཕྱིར། ཐར་ལམ་
གསལ་བྱེད་ལས་ཀྱང་། གྲུབ་ཆེན་ལྷ་དབང་བློའི་བཞེད་པ་བཞིན། ཞེས་སོ། །དེས་ན་ཤེས་པ་ལྐོག་གྱུར་
མེད་ཟེར་བའི་ཕྱིས་འབྱུང་གི་བླུན་པོ་མཁས་པར་འདོད་པ་དག་དང་། རིགས་གཏེར་རྩ་བ་སྡོམ་ཙམ་ཡིན་
པས་མི་གསལ་ཡང་རང་འགྲེལ་རྫུན་མ་ལ་སོགས་དེའི་འགྲེལ་ཊིཀ་དུ་མས་རང་རང་གི་ནང་ཁྲོལ་གྱིས་
མཇལ་ཀ་བྱས་སྣང་ངོ་། །སློབ་དཔོན་གཞན་གྱི་ལུགས་མ་སྤྲོས། དེས་ན་མཐར་ཐུག་ཐེག་པ་གཅིག་དང་
གསུམ་དུ་གྲུབ་པའི་ལུགས་གཉིས་ཀར་ཡང་དགྲ་བཅོམ་ཐ་མའི་སེམས་རྒྱུན་མི་ཆད་དེ། དང་པོ་ལྟར་ན་
སེམས་ཅན་ཐམས་ཅད་འཚང་རྒྱ་བས་སེམས་རྒྱུན་མི་ཆད། གཉིས་པ་ལྟར་ནའང་ཞི་བགྲོད་ལྷག་བཅས་

ལེའུ་གཉིམ་པའི་མཐའ་དཔྱོད 341
སྐྱེ་བ་སྔ་ཕྱི་བཤད་པ།
པས་ལྷག་མེད་པའི་མཉམ་བཞག་ཡེ་ཤེས་ཁོ་ནའི་རྒྱུ་སེམས་ཙམ་པས་ཁས་ལེན་པ་དང་། ཡོངས་འགྱུར་
ལྷག་བཅས་པས་བྱང་སེམས་ཀྱི་ལམ་མཉམ་རྗེས་གཉིས་ཀའི་རྒྱུ་བྱས་ཏེ་འཚང་རྒྱ་བས་འཁོར་བ་མ་
སྟོངས་པར་རྒྱུན་མི་ཆད་པར་འདོད་པ་ལུང་རིགས་སྔར་བཤད་པ་སོགས་དུ་མས་གྲུབ་པའི་ཕྱིར།
གསུམ་པ་མདོ་སེམས་ཐུན་མོང་གི་རིགས་པ་ནི། ཐ་མལ་བ་འཆི་བའི་རྣམ་རྟོག་ཆོས་ཅན། རིག་
པ་ཕྱི་མ་དང་མཚམས་སྦྱོར་ཏེ། སྲེད་པ་དང་བཅས་པའི་རིག་པ་ཡིན་པའི་ཕྱིར། དཔེར་ན་སྲེད་བཅས་ཀྱི་
རིག་པ་སྐད་ཅིག་བར་མ་བཞིན། ཐ་མལ་བའི་འཆི་ཁའི་དབང་པོ་ཐ་མ་ཆོས་ཅན། དབང་པོ་ཕྱི་མ་གཞན་
དང་མཚམས་སྦྱོར་ཏེ། ལུས་ལ་སྲེད་པ་དང་བཅས་པའི་དབང་པོ་ཡིན་པའི་ཕྱིར། དཔེར་ན་དབང་པོ་སྐད་
ཅིག་དབུས་མ་བཞིན་ཞེས་བཀོད་པ་ལ་བརྟེན་ནས་སྐྱེ་བ་སྔ་ཕྱི་དབང་བཅས་ཀྱི་ལུས་སྡ་ཕྱི་ཡིད་ཤེས་ཀྱིས་
སྒྲུབ་པར་རྟོགས་ཐུབ་པའི་ཕྱིར། རྩ་བར། དབང་རྣམས་རེ་རེ་ལ་གནོད་ན། །ཡིད་བློ་ལ་གནོད་ཡོད་ཆ
ཡིན༑ །འདི་འགྱུར་ན་ནི་དེ་དག་ཀྱང༌། །འགྱུར་བ་དག་ཏུ་མཐོང་བའི་ཕྱིར། །ནས། དེ་ཕྱིར་བློ་ལས་
དབང་པོ་ཡིན། །ཞེས་དང་། ཀ་མ་ལ་ཤཱི་ལའི་དེ་ཉིད་བསྡུས་པའི་འགྲེལ་པར། འདོད་ཆགས་དང་བཅས་
པའི་སེམས་ཡིན་པ་དེ་ནི། རང་གི་ཉེ་བར་བླང་བར་བྱ་བའི་སེམས་གཞན་སྐྱེད་པར་ནུས་པ་ཡིན་
ཏེ༑ ཆགས་པ་དང་བཅས་པའི་སྡར་གྱི་གནས་སྐབས་ཀྱི་སེམས་བཞིན ཐ་མལ་བའི་འཆི་སེམས་ཀྱང་
འདོད་ཆགས་དང་བཅས་པ་ཡིན་ནོ་ཞེས་བྱ་བ་ནི་རང་བཞིན་གྱི་རྟགས་སོ། །ཞེས་གསུངས་པའི་ཕྱིར།
བཞི་པ་དེ་དག་གི་དགོས་བ་ལ་སྐྱེ་བ་སྔ་མ་སྒྲུབ་པའི་དགོས་པ། ཕྱི་མ་སྒྲུབ་པའི་དགོས་པ་
དང་། ཐུན་མོང་གི་རིགས་པའི་དགོས་པ་གསུམ། རིག་པའི་ཐོག་མ་ཐུག་མེད་དུ་ངེས་པའི་སྒོ་ནས་སྐྱེ་བ་
སྔ་མ་སྒྲུབ་པའི་དགོས་པ་ཡོད་དེ། དེ་ལ་བརྟེན་ནས་འཁོར་བ་ལ་ཐོག་མ་གཏན་མེད་དུ་འགྲུབ། དེ་ལ་
བརྟེན་ནས་རང་ལས་རྒྱུད་ཐ་དད་པའི་སེམས་ཅན་རེ་རེས་ཀྱང་མ་གྲངས་མེད་བྱས་པས་སེམས་ཅན་ཐམས་
ཅད་མར་ཤེས་ཤིང༌། འགྲོ་བ་དྲུག་གི་བདེ་སྡུག་གི་ལོངས་སྤྱོད་ལ་ཞེན་ལོག་དང་། དེ་ལ་བརྟེན་ནས་
སེམས་ཅན་ཐམས་ཅད་ཕ་མ་དྲན་པའི་དྲིན་གཟོ་དང་བདེ་བ་དང་ལྡན་འདོད་ཀྱི་བྱམས་པ་དང་སྡུག་བསྔལ་

542
ལེའུ་གཉིས་པའི་མཐའ་དཔྱོད སྐྱེ་བ་སྔ་ཕྱི་བཤད་པ།
དང་བྲལ་འདོད་ཀྱི་སྙིང་རྗེ་སྐྱེ་ཞིང་། དེ་ལ་བརྟེན་ནས་དེ་དག་སྐྱོབ་པའི་སྐྱབས་མཐར་ཐུག་རྫོགས་པའི་
སངས་རྒྱས་ཁོ་ནར་ཚད་མས་ངེས་པའི་སྒོ་ནས་མི་ལྡོག་པའི་ཐེག་ཆེན་སེམས་བསྐྱེད་དང་རྒྱལ་སྲས་ཀྱི་
སྤྱོད་པ་མཐར་ཕྱིན་པ་རྣམས་འབྱུང་བའི་ཕྱིར། དང་པོ་གྲུབ་སྟེ། དེ་ལྟར་གྲུབ་མཐའ་བཞི་ཀས་བཞེད་པའི་
ཕྱིར༑ མཛོད་ལས། བདག་མེད་ཕུང་པོ་ཙམ་ཉིད་དོ། །ཉོན་མོངས་ལས་ཀྱི་མངོན་འདུས་
བྱས༑ ༑ནས། སྐྱེས་ནས་ལས་དང་ཉོན་མོངས་ཀྱིས། །འཇིག་རྟེན་ཕ་རོལ་དག་ཏུ་འགྲོ །སྲིད་པའི་འཁོར་
ལོ་ཐོག་མ་མེད། །ཅེས་དང༌། ཚད་མ་རྒྱན་ལས་ཀྱང༌། སྐྱེ་བོ་རྣམས་ཀྱི་ཞན་པ་ཡང༌། །ཞན་འཇུག་
གོམས་པ་ཡིན་དེའི་ཕྱིར། །སྲིད་པའི་འཁོར་ལོ་ཐོག་མ་མེད། །ཅེས་གསུངས་པའི་ཕྱིར་དང་། དབུ་
སེམས་གྲགས་ཆེའོ། །རྩ་རྟགས་ཀྱི་ཟུར་གཉིས་པ་གྲུབ་སྟེ སའི་དངོས་གཞིར་མདོ་དྲངས་པ་
ལས༑ སྔོན་ཡུན་རིང་པོ་འདས་པ་ནས་གང་དུ་ཁྱེད་མ་སྐྱེས་པ་དང་མ་སོང་བ་དང་མ་ཤི་བའི་ས་ཕྱོགས་དེ་
ནི་ངས་མཐོང་བར་དཀའོ། །ཡུན་རིང་པོ་འདས་པ་ནས་གང་ཁྱེད་ཀྱི་ཕ་མའམ་ཕུ་ནུའམ། སྲིང་མོའམ་
སློབ་དཔོན་ནམ་མཁན་པོ་འམ་བླ་མའམ་བླ་མའི་གནས་ལྟ་བུར་མ་གྱུར་པ་དེ་ནི་ངས་མཐོང་བར་
དཀའོ། །ཞེས་གསུངས་པའི་ཕྱིར། རྩ་བའི་རྟགས་ཟུར་གསུམ་པ་གྲུབ་སྟེ། སློབ་དཔོན་ཙནྡྲ་གོ་
མིས༑ འགྲོ་བར་ལན་བརྒྱར་མ་མོང་འགྲོ་དེ་གང་ཞིག་ཡོད། །སྔོན་ཆད་ལན་བརྒྱར་མ་མྱོང་བདེ་བ་དེ་
གང་ཞིག །ཅེས་སོགས་དང་། དཔའ་བོས་མྱ་ངན་བསལ་བ་ལས། ཡང་དང་ཡང་དུ་དམྱལ་བ་ན།
ཟངས་ཞུན་བསྐོལ་བ་གང་འཐུང་བ། །རྒྱ་མཚོའི་ནང་གི་ཆུ་ལ་ཡང༌། །དེ་ཡི་ཚད་ཙམ་ཡོད་མ་
ན་གཟོ་དང་བདེ་ཡིན༑ ༑ཞེས་གསུངས་པའི་ཕྱིར། རྩ་པའི་རྟགས་ཟུར་བཞི་པ་དེ་ལ་བརྟེན་ནས་
བ་དང་ལྡན་འདོད་ཀྱི་བྱམས་པ་དང་སྡུག་བསྔལ་དང་བྲལ་འདོད་ཀྱི་སྙིང་རྗེ་ཡང་སྐྱེ་བར་གྲུབ་སྟེ། སློབ་
སྤྲིངས་ལས། ཉེ་དུ་འཁོར་བའི་རྒྱ་མཚོའི་ཁོངས་སུ་ཆུད་གྱུར་པ། །ཀླུང་གི་ནང་དུ་ལྷུང་བ་ལྟ་བུར་སྣང་
བཞིན་དུ། །སྐྱེ་ཤི་འཕོས་པས་ངོ་མ་ཤེས་པ་དེ་བོར་ནས། །གལ་ཏེ་གཅིག་ཐར་བྱེད་ན་དེ་ལས་ཁྲེལ་བོར་
མེད། །ཅེས་སོཔ། ས་དང་། ཆོས་ཡང་དག་པར་སྡུད་པའི་མདོ་ལས་ཀྱང་། བཅོམ་ལྡན་འདས་སྙིང་རྗེ་ཆེན་

543ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ
པོས་ནི་སངས་རྒྱས་ཀྱི་ཆོས་ཐམས་ཅད་བྱང་ཆུབ་སེམས་དཔའ་རྣམས་ཀྱི་ལག་མཐིལ་དུ་མཆིས་པ་ལེགས་
སོ༑ ༑ཞེས་སོགས་ལམ་རིམ་དུ་དྲངས་བ་ལྟར་ཡིན་པའི་ཕྱིར། རྩ་བའི་རྟགས་ཀྱི་ཟུར་ལྔ་པ་དེ་ལ་བརྟེན་
ནས་དེ་དག་སྐྱོབས་པའི་སྐྱབས་མཐར་ཐུག་སངས་རྒྱས་ཐོབ་འདོད་ཀྱི་སེམས་བསྐྱེད་སྐྱེ་བ་གྲུབ་
སྟེ༑ སངས་རྒྱས་མ་ཐོབ་བར་དུ་སྐྱོན་ཟད་པ་དང་ཡོན་ཏན་ཐོབ་པ་ཕྱོགས་རེ་ཙམ་ཡིན་པས་སྐྱབས་འཚོལ་
དགོས་ཤིང༌། འཚང་རྒྱ་བའི་ཐབས་འཆུགས་པ་མེད་ཅིང་མྱུར་ཤོས་སེམས་བསྐྱེད་ལྷག་ཅིང་བཟང་པར་
སངས་རྒྱས་བྱང་སེམས་འཕགས་པ་ཐམས་ཅད་ཀྱིས་གཟིགས་པའི་ཕྱིར་ཏེ། རྒྱུད་བླ་མ་ལས། དམ་པའི་
དོན་དུ་འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །ཞེས་དང་། སྤྱོད་འཇུག་ལས། སྡིག་པ་
སྟོབས་ཆེན་ཤིན་ཏུ་མི་བཟད་པ། །དེ་ནི་རྫོགས་པའི་བྱང་ཆུབ་སེམས་མིན་པ། །དགེ་གཞན་གང་གིས་ཟིལ་
གྱིས་གནོན་པར་བྱེད། །ཅེས་སོགས་དང་། ལམ་རིམ་ལས། བསྐལ་པ་དུ་མའི་བར་དུ་རྨད་དུ་བྱུང་བའི་
མཁྱེན་རབ་ཀྱིས་ཆེས་ཕྲ་བར་བྱས་ཏེ་ལམ་རྣམས་ལ་དཔྱད་པ་ན་འདི་ཉིད་འཚང་རྒྱ་བའི་ཐབས་དམ་པར་
རྒྱལ་བ་སྲས་བཅས་ཀྱིས་གཟིགས་པའི་ཕྱིར་རོ། །དེ་ལྟར་ཡང་སྤྱོད་འཇུག་ལས། བསྐལ་པ་དུ་མར་རབ་
དགོངས་མཛད་པ་ཡི། །ཐུབ་དབང་རྣམས་ཀྱིས་འདི་ཉིད་ཕན་པར་གཟིགས། །ཞེས་གསུངས་པའི་ཕྱིར།
གཉིས་པ་སྐྱེ་བ་ཕྱི་མ་སྒྲུབ་བྱེད་རིགས་པས་གཏན་ལ་ཕབ་པ་ལ་གནས་སྐབས་དང་མཐར་ཐུག་
ལ་ལྟོས་པའི་དགོས་པ་གཉིས་ཡོད་དེ། ཕྱི་མར་ངན་སོང་དུ་སྐྱེ་བའི་རྒྱུ་དང་འབྲས་བུ་ངན་སོང་གི་སྡུག་
བསྔལ་བསམ་པས། སྐྱེས་བུ་ཆུང་ངུ་ཁྱད་པར་ཅན་དང་གནས་སྐབས་ཀྱི་དོན་ནམ་དགོས་པ་མངོན་མཐོའི་
རྟེན་བཟང་བརྒྱུད་མར་འབྱུང་བ་ཐོབ་པར་བྱེད། སྐྱེ་བ་ཕྱི་མར་རིགས་དྲུག་སོ་སོར་ལས་ཉོན་མ་ཟང་བར་དུ་
སོ་སོར་འཁོར་ཚུལ་དང་དེའི་རྒྱུའི་གཙོ་བོ་སྲེད་པ་དང་དེ་ཡང་རྒྱུ་མ་རིག་པས་བྱེད་ཚུལ་ཤེས་ནས་སྐྱེས་བུ་
འབྲིང་གི་ལམ་དང་ཐར་པ་ཐོབ་པར་མ་ཟད། འགྲོ་དྲུག་ཕ་མ་དང་དེའི་སྡུག་བསྔལ་བསལ་བའི་ཆེད་དུ་
རང་ལ་དེ་ལྟར་ནུས་པ་མེད་ཀྱང་སངས་རྒྱས་ཐོབ་ན་ཡོད་པར་ཤེས་ཏེ། གཞན་དོན་དང་སངས་རྒྱས་ཐོབ་
འདོད་ཀྱི་སེམས་བསྐྱེད་ལམ་ཀྱི་གཞུང་ཤིང་བྱས་ནས་མཐར་ཐུག་གི་དགོས་པའི་དོན་གཉིས་མཐར་ཕྱིན་

544
ལེའུ་གཉིས་པའི་མཐའ་དཔྱོད སྐྱེ་བ་སྔ་ཕྱི་བཤད་པ།
འགྲུབ་ལ། དེ་དག་ཐམས་ཅད་སྐྱེ་བ་ཕྱི་མ་ཚད་མས་ངེས་པ་ལ་རག་ལས་པའི་ཕྱིར། རྟགས་ཟུར་པོ་གྲུབ་
སྟེ། ངན་འགྲོའི་རྒྱུ་ནག་པོའི་ལས་ཀྱིས་བསྐྱེད་ཚུལ་གྱི་ལས་འབྲས་མི་བསླུ་བ་ལ་ཡིད་ཆེས་ཀྱི་དད་པ་དང་
དཀོན་མཆོག་གི་ཡོན་ཏན་རིགས་པས་གྲུབ་པའི་དད་པ་གཉིས་མངོན་མཐོ་སྒྲུབ་བྱེད་གཙོ་བོ་དང་ངེས་
ལེགས་ཀྱི་རྒྱུའི་སྔོན་འགྲོའི་གཙོ་བོ་ཡིན་པའི་ཕྱིར། བཤེས་སྤྲིངས་ལས། རབ་ཏུ་ཚ་ཞིང་གྲང་བ་
ཡི༑ ༑དམྱལ་བ་ཉི་མ་གཅིག་བཞིན་དྲན། །ཞེས་པ་ནས། ཐོབ་དཀའ་འཛམ་གླིང་མི་ཡི་ལུས། །དེ་ཐོབ་
དུས་སུ་ངན་སོང་རྒྱུ། །རབ་ཏུ་བསྒྲིམས་ཏེ་གཅད་པར་བྱ །ཞེས་དང༌། རིན་ཆེན་ཕྲེང་བ་ལས། གང་
ཕྱིར་མངོན་པར་མཐོ་ཐོབ་ནས། །རིམ་གྱིས་ངེས་པར་ལེགས་པ་འོང༌། །དེ་ལ་མངོན་མཐོ་བདེ་བ་
སྟེ༑ ༑ངེས་པར་ལེགས་པ་ཐར་པར་འདོད། །དེ་ཡི་སྒྲུབ་བྱེད་མདོར་བསྡུ་ན། མདོར་ན་དད་དང་ཤེས་རབ་
པོ༑ ༑ཞེས་གསུངས་པའི་ཕྱིར་དང་། རྩ་བའི་རྟགས་ཟུར་གཉིས་པ་གྲུབ་སྟེ། སྔར་མ་ཟད་ད་དུང་ལམ་
ཉམས་སུ་མ་བླངས་ན། འགྲོ་བ་བ་ལང་དུ་སྐྱེས་པ་ལྟ་བུ་རེ་རེའི་འོ་མ་རྒྱ་མཚོའི་ཆུ་ལས་མང་འཐུང་
དགོས་པའི་ཕྱིར། བཤེས་སྤྲིངས་ལས། རེ་རེས་རྒྱ་མཚོ་བཞི་ལས་ལྷག་པ་ཡི། །འོ་མ་འཐུང་སྟེ་ད་དུང་
སོ་སོ་ཡི། །སྐྱེ་བོའི་རྗེས་སུ་འབྲངས་པའི་འཁོར་བ་པའི། དེ་བས་ཆེས་མང་ཉིད་གཅིག་བཏུང་འཚལ་
ལོ༑ ༑ཞེས་གསུངས་པའི་ཕྱིར། རྩ་བའི་རྟགས་ཟུར་གསུམ་པ་གྲུབ་སྟེ། ཁྱད་པར་འཕགས་བསྟོད་
ལས༑ བདག་ནི་སྟོན་པ་གཞན་སྤངས་ནས། །བཅོམ་ལྡན་ཁྱོད་ལ་སྐྱབས་སུ་མཆི། །དེ་ཅིའི་སླད་དུ་ཞེ་ན་
ཁྱོད༑ ༑སྐྱོན་མི་མངའ་ལ་ཡོན་ཏན་ལྡན། །ཞེས་གསུངས་པ་ལྟར། ཕྱི་ནང་གི་སྟོན་པའི་ཁྱད་པར་རྟོགས་
ཤིང་༑ མ་རྣམས་ལ་འཁོར་བ་ལ་མཐའ་འདི་ཙམ་ཞེས་གཟུང་དུ་མེད་པས་མཐའ་མེད་དུ་འཁྱམས་པ་ལ་
སྙིང་རྗེ་སྐྱེ་བའི་ཕྱིར། བཞི་བརྒྱ་པ་ལས། སྡུག་བསྔལ་རྒྱ་མཚོ་འདི་ལ་མཐའ། རྣམ་པ་ཀུན་ཏུ་ཡོད་མིན་
ན༑ ༑བྱིས་ཁྱོད་འདིར་ནི་བྱིང་བ་ལ། །འཇིགས་པ་ཅིས་ན་སྐྱེ་མི་འགྱུར། །ཞེས་དང༌། ལམ་སྒྲོན་
ལས༑ རང་རྒྱུད་གཏོགས་པའི་སྡུག་བསྡལ་གྱིས། །གང་ཞིག་གཞན་གྱི་སྡུག་བསྔལ་ཀུན། །ཡང་དག་
ཟད་པར་ཀུན་ནས་འདོད། །སྐྱེས་བུ་དེ་ནི་མཆོག་ཡིན་ནོ། །ཞེས་གསུངས་པའི་ཕྱིར།

545ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ།
གསུམ་པ་མདོ་སེམས་ཐུན་མོང་གི་དེ་ལྟར་བཀོད་པའི་དགོས་པ་ཡོད་དེ། བྱེ་མདོ་སོགས་ཀྱང་
རྗེས་སུ་བཟུང་བ་དང་དེ་དག་གི་ལུགས་ལ་མཐར་ཐུག་ཐེག་པ་གསུམ་དུ་བཤད་པ་དང་བསྟུན་པ་ཙམ་ཡིན་
པའི་ཕྱིར། མཛོད་ལས ཐ་མ་མིན་མཚུངས་དེ་མ་ཐག །ཅེས་དང༌། ཟག་དང་བཅས་པའི་རྣམ་ཤེས་
ནི༑ ༑རྣམ་ཤེས་ཁམས་ཡིན། ཞེས་གསུངས་པ་དང་མཐུན་པའི་ཕྱིར། ཊི ཀ་ཆེན་གཉིས་ལས་ཀྱང་གཞུང་
འདི་གཙོ་བོ་དེ་ལ་སྦྱར་ཞིང་མཐར་ཐུག་ཐེག་པ་གཅིག་ཁོ་ན་བསྟན་ན་མི་རུང་བར་བཤད་པའི་ཕྱིར། ཐར་
ལམ་གསལ་བྱེད་ལས། གཞུང་འདི་དག་གིས་མཐར་ཐུག་ཐེག་པ་གཅིག་ཏུ་ངེས་པར་བསྟན་པར་འདོད་ན་
གྲུབ་མཐའི་རྣམ་གཞག་མ་ཆགས་པའི་གཏམ་མོ། །ཞེས་གསུངས་པའི་ཕྱིར། ཁྱབ་སྟེ། གཞུང་འདི་དག་
ཅེས་བཀར་ཞིང་ཐེག་པ་གཅིག་ཏུ་ངེས་པར་བསྟན་པར་འདོད་ན་ཞེས་ཐེག་པ་གཅིག་ཁོ་ན་བསྟན་པ་བཀག་
པས་བསྟན་ཙམ་མི་འགོག་པའི་ཕྱིར་ཏེ། མཁས་གྲུབ་ཊི ཀ་ཆེན་ལས་ཀྱང་། འདི་དག་ནི་སྐབས་འདིར་
ཡང་མཐར་ཐུག་ཐེག་པ་གཅིག་ཏུ་བཞེད་པར་འདོད་པའི་ལུགས་སོ། །ཞེས་གསུངས་པའི་ཕྱིར།
བློ་གསར་རྣམས་ལ་ཐར་པ་དང་ཐམས་ཅད་མཁྱེན་པ་འབྲས་རང་མི་དམིགས་པ་གསུམ་གྱིས་
སྒྲུབ་ཚུལ་གྱི་དབེ་རེ་བྱས་ན། རྡོར་ཏིང་ལ་གནས་པའི་ཉན་ཐོས་ཀྱི་ཟག་བཅས་ཉེར་ལེན་གྱི་ཕུང་པོ་ཆོས་
ཅན། ཁྱོད་ལ་མྱུར་དུ་ཟད་པ་ཡོད་དེ། ཁྱོད་རང་གི་རྒྱུ་ལ་གནོད་བྱེད་གཉེན་པོ་སྟོབས་ལྡན་དངོས་སུ་
འཇུག་པ་ཡོད་པའི་ཕྱིར། དཔེར་ན་མེ་སྟོབས་ལྡན་དང་ས་གྲང་འབྲས་སྤུ་ལོང་བྱེད་ཟད་པ་མཐོང་བ་
བཞིན། རྡོ་རྗེ་ལྟ་བུའི་ཏིང་ངེ་འཛིན་ལ་གནས་པའི་ཉན་ཐོས་ཀྱི་ཉེར་ལེན་ཕུང་པོའི་རྒྱུ་ལ་གནོད་བྱེད་གཉེན་
པོ་སྟོབས་དང་བཅས་པའི་སྐབས་ཡིན་པའི་ཕྱིར། ཞེས་པའི་རང་བཞིན་གྱི་རྟགས་ཡང་དག་གིས་གྲུབ་
སྟེ། དེ་ཟད་པ་ཙམ་སྒྲུབ་ན་རྒྱུ་འགལ་དམིགས་ཡིན་ཡང་དེ་ཟད་པ་ཡོད་པ་སྒྲུབ་པ་གཙོ་ཆེ་བས་མ་ཡིན་
དགག་ཡིན་པས་རང་བཞིན་གྱི་རྟགས་ཡིན་པའི་ཕྱིར། རྗེའི་ལམ་བསྒྲིགས་ལས། ཡང་ཐར་པ་དང་
ཐམས་ཅད་མཁྱེན་པའི་རང་ལྡོག་ནས་སྒྲུབ་པའི་ཚུལ་ཕྱོགས་ཙམ་བཤད་པར་བྱ་སྟེ། གང་རང་གི་རྒྱུ་ལ་
གནོད་བྱེད་སྟོབས་ལྡན་ཡོད་པ་དེ་ལ་ཟད་པ་ཡོད་པས་ཁྱབ་སྟེ། དཔེར་ན་མེ་དང་ཉེ་བས་གྲང་འབྲས་སྤུ་

546ལེའུ་གཉིས་པའི་མཐའ་དཔྱོད སྐྱེ་བ་ལྔ་ཕྱི་བཤད་པ
ལོང་བྱེད་ཟད་པ་མཐོང་བ་བཞིན། སྡུག་བསྔལ་གྱི་ཕུང་བོ་འདིའི་རྒྱུ་ལ་ཡང་གནོད་བྱེད་སྟོབས་ལྡན་
དམིགས་སོ། །ཞེས་བྱ་བ་ནི་རང་བཞིན་གྱི་རྟགས་སོ། །ཞེས་པ་ནས། རྟགས་དེའི་གྲུབ་དོན་སྡུག་བསྔལ་
གཉེན་པོའི་སྟོབས་ཀྱིས་ཟད་པ་ནི་ཐར་པ་ཞེས་བྱའོ། །ཞེས་གསུངས་པའི་ཕྱིར། ཡང་རྡོར་ཏིང་གི་སྦྱོར་བ་
ལ་གནས་པའི་བྱང་འཕགས་རྒྱུད་ཀྱི་གཟུང་འཛིན་རིག་གསུམ་རྫས་ཐ་དད་དུ་འཛིན་པའི་ཤེས་སྒྲིབ་རྟོག་པ་
ཆོས་ཅན། ཁྱོད་ལ་ཟད་པ་ཡོད་དེ། ཁྱོད་རང་ཉིད་ལ་གནོད་བྱེད་གཉེན་པོ་སྟོབས་ལྡན་དང་བཅས་བ་ཚད་
མས་དམིགས་པའི་ཕྱིར། དཔེར་ན་མེ་སྟོབས་ལྡན་དང་ཉེ་བས་གྲང་རེག་ལོག་པ་མཐོང་བ་བཞིན། ཁྱོད་
ལ་ཡང་གནོད་བྱེད་གཉེན་པོ་སྟོབས་ལྡན་ཚད་མས་དམིགས་སོ་ཞེས་པའི་རང་བཞིན་གྱི་རྟགས་ལས་ཆོས་
ཀྱི་བདག་འཛིན་ཟད་པས་མི་གནས་པའི་མྱང་འདས་གྲུབ་ཅིང་རང་བཞིན་གྱི་རྟགས་ཡིན་ཚུལ་བཤད་ཟིན་
པ་དེའི་ཕྱིར། ལམ་བསྒྲིགས་ལས ཡང་གང་ལ་གཉེན་པོ་སྟོབས་ལྡན་མཐོང་བ་དེ་ལ་གཉེན་པོའི་སྟོབས་
ཀྱིས་ཟད་པ་ཡོད་པས་ཁྱབ་སྟེ། དཔེར་ན་མེ་དང་ཉེ་བས་གྲང་རེག་ལོག་པ་མཐོང་བ་བཞིན། གཟུང་འཛིན་
རིག་གསུམ་རྫས་དད་དུ་འཛིན་པའི་རྟོག་པ་ལ་ཡང་གནོད་བྱེད་སྟོབས་ལྡན་དམིགས་སོ། །ཞེས་བྱ་བའི་
རྟགས་ལས་ཆོས་ཀ་འཛིན་ཟད་པའི་སྤངས་པ་ཡོད་བར་འགྲུབ་ལ། ཞེས་པ་ནས། ཆོས་ཀྱི་བདག་
འཛིན་ཟད་པ་དང་ཚོགས་པ་གཅིག་པའི་བདེན་བཞིའི་གནས་ལུགས་རྟོགས་པ་དེ་ལ་ཀུན་མཁྱེན་ཞེས་
བྱའོ། །ཚུལ་འདི་དག་ནི་ཐར་པ་དང་ཐམས་ཅད་མཁྱེན་པ་དངོས་སྟོབས་ཀྱིས་སྒྲུབ་པའི་ཚུལ་ཕྱོགས་ཙམ་
ཡིན་ཏེ། འདི་དག་ལ་དཔག་ནས་མཐའ་དག་ཁོང་དུ་ཆུད་པར་བྱ་ཡི ཞེས་སོགས་གསུངས་པའི་
ཕྱིར། ཡང་བྱང་སེམས་རྒྱུན་མཐའི་སྐད་ཅིག་གཉིས་པའི་འཕགས་པ་རྣམ་གྲོལ་ལམ་པ་ཆོས་ཅན། ཁྱོད་
ཀྱི་རྒྱུད་ལ་ཆོས་ཀྱི་བདག་འཛིན་ཟད་ནས་མེད་དེ། ཁྱོད་བདག་འཛིན་གྱི་གཉེན་པོ་གནོད་བྱེད་སྟོབས་ལྡན་
མཐར་ཕྱིན་པའི་ཡེ་ཤེས་ཀྱིས་ཐུགས་ལ་ཁྱབ་པར་ལྡན་པའི་འཕགས་པ་ཡིན་པའི་ཕྱིར། དཔེར་ན་མེ་
སྟོབས་ལྡན་གྱིས་ཁྱབ་པའི་གཞིར་གྲང་རེག་མི་གནས་པ་བཞིན། ཁྱོད་ཀྱང་ཆོས་ཀྱི་བདག་འཛིན་གྱི་
གནོད་བྱེད་ཆོས་ཀྱི་བདག་མེད་རྟོགས་པའི་ཡེ་ཤེས་མཐར་ཐུག་གིས་རྒྱུད་ལ་ཁྱབ་པ་ཡིན་ནོ། །ཞེས་པའི་

547ལེའུ་གཉིས་བའི་མཐའ་དཔྱོད། སྐྱེ་བ་སྔ་ཕྱི་བཤད་པ།
རང་བཞིན་འགལ་དམིགས་ཀྱི་རྟགས་ཀྱིས་མི་གནས་པའི་མྱང་འདས་སྒྲུབ་པ་ཡིན་ནོ། །འབྲས་རྟགས་ནི་
བདེན་བཞིའི་གནས་ལུགས་ཆ་ཚང་ཕྱིན་ཅི་མ་ལོག་པར་རང་སྟོབས་ཀྱིས་གསུངས་མ་ཐག་པའི་ངག་ཆོས་
ཅན། དེ་ཀུན་མཁྱེན་པ་རྣམ་དག་སྔོན་དུ་སོང་སྟེ། བརྗོད་པ་རྣམ་པར་དག་པའི་ཚིག་ཡིན་པའི་
ཕྱིར༑ དཔེར་ན་བདག་མེད་སྟོན་པའི་བཀའ་བཞིན་ཞེས་པ་ལྟ་བུ་ཡིན་ཏེ། བཞི་བརྒྱ་པ་ལས། སངས་
རྒྱས་ཀྱིས་གསུང་ལྐོག་གྱུར་ལ། །གང་ཞིག་ཐེ་ཚོམ་སྐྱེ་འགྱུར་བ། །དེ་ཡི་སྟོང་པ་ཉིད་བརྟེན་ཏེ། །འདི་
ཉིད་ཁོ་ནར་ཡིད་ཆེས་བྱ། །ཞེས་དང་། རྩ་བར། གཙོ་བོའི་དོན་ལ་མི་བསླུའི་ཕྱིར། །གཞན་ལའང་རྗེས་
སུ་དཔག་པ་ཡིན། །ཞེས་གསུངས་པའི་ཕྱིར། ལམ་བསྒྲིགས་ལས། ཡང་ན་བདེན་བཞིའི་གནས་ལུགས་
ཕྱིན་ཅི་མ་ལོག་པར་སྟོན་པའི་ངག་ཆོས་ཅན། མཁྱེན་པ་རྣམ་དག་སྔོན་དུ་སོང་སྟེ། བརྗོད་པ་རྣམ་དག་
ཡིན་པའི་ཕྱིར། ཞེས་པའི་རྟགས་ཀྱིས་གྲུབ་སྟེ། ཞེས་སོགས་གསུངས་པའི་ཕྱིར། དེའི་འཕྲོས་དོན་
གཞན་ཡང་ལེའུ་དང་བོར་བཤད་པའི་རྟགས་རིགས་སོ་སོའི་དགོས་པ་ཐར་པ་དང་ཐམས་ཅད་མཁྱེན་པའི་
ལམ་དུ་ངེས་ཅན་དུ་དགོས་པ་ཡང་ཡིན་ཏེ། བཤེས་གཉེན་འཚོལ་བ་དང་སློབ་མའི་རྒྱུད་རྟོགས་པར་བྱེད་
པ་ལ་ངག་སྨྲ་བརྗོད་ཀྱི་འབྲས་རྟགས་ལས་གཞན་སེམས་ཤེས་དགོས་པས་འབྲས་རྟགས་རིགས་གསུམ་
གྱི་ཐོག་མར་བཤད་པས་ལམ་དུས་ཀུན་ལ་ཤིན་ཏུ་གལ་ཆེ། མི་རྟག་སྡུག་བསྔལ་དང་ཐར་པ་དང་ཐམས་
ཅད་མཁྱེན་པ་ཡོད་པར་སྒྲུབ་པ་སོགས་ལ་རང་བཞིན་གྱི་རྟགས་ཡང་དག་དགོས། བདག་གཞན་ལ་
བརྙས་པ་དང་ཆོས་ལ་སྐུར་བ་དགག་པར་མི་སྣང་བ་མ་དམིགས་པའི་རྟགས་ཡང་དག་དགོས། བདག་
མེད་ཐྲ་རགས་ཀྱི་ལྟ་བ་གཏན་ལ་འབེབས་པ་དང༌། རྒྱུ་འདི་ལོག་པས་འབྲས་བུ་འདི་མི་འབྱུང་བ་
དང་། འབྲས་བུ་འདི་ཡོད་པས་རྒྱུ་འདི་སྔོན་དུ་སོང་བ་སོགས་ཀྱི་ལས་འབྲས་སེམས་པ་ལ་འབྲེལ་ཡུལ་
མ་དམིགས་པའི་རྟགས་ཡང་དག་དགོས། ཐར་པ་སྒྲུབ་བའི་མཐུན་དཔེ་དང་སྤང་གཉེན་གྱི་གནོད་བྱ་
གནོད་བྱེད་ཀྱི་ཚུལ་ཤེས་པ་ལ་སྤྱིར་འགལ་དམིགས་ཀྱི་རྟགས་ཡང་དག་དང་ཁྱད་པར་དུ་ལྷན་ཅིག་མི་
གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་དང་འགལ་འབྲེལ་གྱི་རྣམ་གཞག་ཀྱང་

ལེའུ་གཉིམ་པའི་མཐའ་དཔྱོད 348
སྐྱེ་བ་སྔ་ཕྱི་བཤད་པ
ཤེས་དགོས། ཤིན་ཏུ་ལྐོག་གྱུར་ཁམས་གསུམ་གྱི་ཚེ་ཚད་ལུས་སོགས་ངེས་པར་བྱེད་པ་ལ་ཡིད་ཆེས་ཀྱི་
རྟགས་ཡང་དག་དགོས་པ་སོགས་ཡོད་པའི་ཕྱིར། དེས་ན་རྣམ་འགྲེལ་ལེའུ་དང་པོས་ཀྱང་གཏན་ཚིགས་
དེ་དང་དེས་ཐར་བ་དང་ཐམས་ཅད་མཁྱེན་པ་དང་ལམ་གྱི་རྣམ་པ་རིགས་པས་སྒྲུབ་ཚུལ་ལེགས་པར་
བཤད་པ་ཡིན་ཏེ། དེར་དཔེའི་སྒོ་ནས་རིགས་པས་བཤད་པ་དོན་ལ་དེ་ལྟར་སྦྱོར་བ་སློབ་དཔོན་ལྷ་ཤཱ ཀ་
རྒྱན་གསུམ་སོགས་ཀྱིས་བཤད་པའི་ཕྱིར། གཞན་དུ་ན་མངོན་རྟོགས་རྒྱན་སྐབས་དང་པོས་ཀྱང་རྣམ་
མཁྱེན་མ་བསྟན་པར་ཐལ་བ་དང༌། མངོན་རྟོགས་རྒྱན་ལས། དེ་ཡང་ས་གསེར་ཟླ་བ་མེ། །ནས། སྒྲ་
སྙན་ཆུ་བོ་སྤྲིན་རྣམས་ཀྱི། རྣམ་པ་ཉི་ཤུ་རྩ་གཉིས་སོ། །ཞེས་པས་སེམས་བསྐྱེད་སོགས་ལམ་མ་བསྟན་
པར་འགྱུར་བར་ཤིན་ཏུ་མཚུངས་པའི་ཕྱིར། ཞེས་དཔྱོད་ལྡན་བློ་གྲོས་ཀྱི་ནོར་དང་ལྡན་པ་རྣམས་ཀྱི་ཐུགས་
ལ་བཞག་ནས་བླུན་པོས་ཐར་པ་དང་ཐམས་ཅད་མཁྱེན་པ་རིགས་པས་སྒྲུབ་པའི་ལེགས་བཤད་གཞན་སྡེ་
དང་ཐུན་མོང་གི་བསྟན་བཅོས་ཡིན་ནོ་ཞེས་པའི་སྨྱོན་པ་གི་རྨོངས ད་རྒྱང་རིང་དུ་དོར་བར་
གྱིས་ཤིག
རྩོད་སྤོང་ལ་ཁོ་ན་རེ། རྣམ་འགྲེལ་ལེའུ་གཉིས་པའི་སྐབས་འདིར་མཐར་ཐུག་ཐེག་པ་གཅིག་
པའི་ལུགས་མི་རིགས་པར་ཐལ། འདིར་མཐར་ཐུག་ཐེག་པ་གསུམ་པའི་ལུགས་ཁོ་ན་བྱེད་དགོས་པའི་
ཕྱིར། དེར་ཐལ། འདིར་མཐར་ཐུག་ཐེག་པ་གསུམ་པའི་ལུགས་བཤད་པའི་ཕྱིར་ན་མ་ཁྱབ་སྟེ། ལུགས་
གཉིས་ཀ་བཤད་པའི་ཕྱིར། རྩ་བར། འདོད་ཆགས་བྲལ་བས་གནས་པ་ནི། །བརྩེ་བའམ་ཡང་ན་ལས་
ཀྱིས་ཡིན། །ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། རྩ་བར། རྟག་ཉིད་ཕྱིར་རམ་ཐབས་
མེད་ཕྱིར། །ཡང་ན་ཐབས་ནི་མི་ཤེས་ཕྱིར། །སྐྱོན་རྣམས་མི་ཟད་པ་ཉིད་ཅེས། །བྱ་བར་ཡོངས་སུ་རྟོག་
གྲང་ན། །རྒྱུ་ཡོད་ཕྱིར་དང་རྒྱུ་ཡི་ནི། །ནས། དེ་ཤེས་པ་ཡང་གྲུབ་པ་ཡིན། །ཞེས་གསུངས་པའི་
ཕྱིར། ཁྱབ་སྟེ། རིགས་པ་དེས་མཐར་ཐུག་ཐེག་པ་གཅིག་སྒྲུབ་པར་བཎ་གྲུབ་དུ་མས་བཤད་ཅིང་རིགས་
བའང་ཤིན་ཏུ་གསལ་བའི་ཕྱིར། ཡང་ཁོ་ན་རེ། ཉན་རང་དགྲ་བཅོམ་པ་ལྷག་མེད་ཀྱི་ཚེ་སེམས་རྒྱུན་ཆད་

ལེའུ་གཉིས་བའི་མཐའ་དཔྱོད 549
སྐྱེ་བ་སྔ་ཕྱི་བཤད་པ།
པ་ཁོ་ན་དང་མཐར་ཐུག་ཐེག་པ་གསུམ་ཁོ་ནར་ཐལ། ཐར་ལམ་གསལ་བྱེད་ལས། གཞུང་འདི་དག་གིས་
མཐར་ཐུག་ཐེག་པ་གཅིག་ཏུ་ངེས་པར་བསྟན་པར་འདོད་ན་གྲུབ་མཐའི་རྣམ་གཞག་མ་ཆགས་པའི་གཏམ་
མོ༑ ༑ཞེས་གསུངས་པའི་ཕྱིར་ན་མ་ཁྱབ་སྟེ། གཞུང་འདི་ལ་ལུགས་གཉིས་ཡོད་པས་ཐེག་དམན་གྱི་
སྐབས་སུ་དེ་ལྟར་ཁས་ལེན་ན་གྲུབ་མཐའ་མ་ཕྱེད་པའི་སྐྱོན་ཡོད་ཅེས་པའི་དོན་ཡིན་པའི་ཕྱིར། ཡང་ཁོ་ན་
རེ༑ རིག་པ་ཡིན་ན་རང་གི་དངོས་ཀྱི་ཉེར་འབྲས་སུ་གྱུར་པའི་རིག་པ་ཡོད་པས་ཁྱབ་པར་ཐལ། དེ་ཡིན་
ན་རང་གི་ཉེར་འབྲས་སུ་གྱུར་པའི་རིག་པ་ཡོད་པས་ཁྱབ་པའི་ཕྱིར། དེར་ཐལ། རིག་པ་ཡིན་ན་རང་གི་
འབྲས་བུར་གྱུར་པའི་རིག་པ་ཡོད་པས་ཁྱབ་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་ཡིན་ན་རང་གི་
འབྲས་བུར་གྱུར་པའི་རྐྱེན་བྱེད་པས་ཁྱབ་པའི་ཕྱིར། རྩ་བར་འདོད་ན། འདུ་ཤེས་མེད་པའི་སྙོམས་པར་
འཇུག་ཁ་མའི་གང་ཟག་གི་རྒྱུད་ཀྱི་རིག་པ་ཆོས་ཅན། རང་གི་ཉེར་འབྲས་སུ་གྱུར་པའི་རིག་པ་ཡོད་པར་
ཐལ༑ རིག་པ་ཡིན་པའི་ཕྱིར། ཁྱབ་པ་ཁས། འདོད་ན། འདུ་ཤེས་མེད་པ་བའི་རྒྱུད་ལ་རིག་པ་ཡོད་པར་
ཐལ༑ འདོད་པའི་ཕྱིར། འདོད་ན། དེའི་རྒྱུད་ལ་རིག་པ་མེད་པར་ཐལ། དེའི་རྒྱུད་ལ་རྣམ་པར་ཤེས་པ་
རགས་པ་མེད་པའི་ཕྱིར་ན་མ་ཁྱབ། རྟགས་གྲུབ་སྟེ། འདུ་ཤེས་མེད་པ་ལ་སྙོམས་པར་ཞུགས་པའི་གང་
ཟག་ཡིན་པའི་ཕྱིར། འདོད་མི་ནུས་ཏེ། དེའི་རྒྱུད་ལ་རིག་པ་ཤིན་ཏུ་ཕྲ་བ་ཡོད་པའི་ཕྱིར། དེར་
ཐལ༑ འདུ་ཤེས་མེད་པའི་སྙོམས་འཇུག་ལས་ལངས་མ་ཐག་གི་རྒྱུད་ཀྱི་རྣམ་ཤེས་ཀྱི་དངོས་ཀྱི་ཉེར་ལེན་
ཡོད་པ་གང་ཞིག བེམ་པོ་མི་རུང་བའི་ཕྱིར། དང་པོ་གྲུབ་སྟེ། འདུས་བྱས་ཡིན་པའི་ཕྱིར། གཉིས་པ་
གྲུབ་སྟེ། རྩ་བར། རྣམ་ཤེས་མིན་པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་གྲུབ། །ཅེས་གསུངས་
པའི་ཕྱིར། དེ་སྐད་དུ། སྡེ་བདུན་རྒྱན་ལས། དེས་ན་སྙོམས་འཇུག་ལས་ལྡང་ཁའི་ཡེ་ཤེས་སྐད་ཅིག་ཐ་
མ་དེ༑ ལངས་མ་ཐག་པའི་ཤེས་པ་སྐད་ཅིག་དང་པོའི་ཉེར་ལེན་དང་། དེ་མ་ཐག་རྐྱེན་ཡིན་པར་འགྲུབ་
པས༑ དེ་མ་ཐག་རྐྱེན་གཞན་བཙལ་མི་དགོས་སོ། །ཞེས་གསུངས་པའི་ཕྱིར། གཞན་ཡང་རྣམ་འགྲེལ་
ལས་འཇིག་ལྟ་མ་རིག་པར་འཇོག་པ་ཐེག་ཆེན་གྱི་མདོའི་དོན་མ་ཡིན་པར་ཐལ། སྐབས་འདིར་མཐར་

550
ལེའུ་གཉིས་པའི་མཐའ་དཔྱོད། སྐྱེ་བ་སྔ་ཕྱི་བཤད་པ
ཐུག་ཐེག་པ་གཅིག་ཏུ་བཞེད་པའི་ཐེག་ཆེན་མི་འདོད་པའི་ཕྱིར། རྟགས་ཁས། ཁྱབ་སྟེ། ཆོས་མངོན་པའི་
སྡེ་སྣོད་ལས་མཛོད་ལྟར་མ་རིག་པ་མ་རྟོགས་ལོག་རྟོག་གཉིས་ལས་མ་རྟོགས་པ་ཡུལ་དེར་རྨོངས་ཙམ་
ལས་ཕྱིན་ཅི་ལོག་ཏུ་ཞུགས་མ་ཟིན་པའི་ཆ་ལྟ་མིན་ཁོ་ན་ལ་འཇོག་པའི་ཕྱིར། ལམ་རིམ་ལས། སློབ་
དཔོན་ཐོགས་མེད་སྐུ་མཆེད་ནི་ཡང་དག་པའི་དོན་ཕྱིན་ཅི་ལོག་ཏུ་འཛིན་པ་དང་ཡང་དག་པའི་དོན་ལ་
རྨོངས་པ་གཉིས་ལས་ཕྱི་མར་བཞེད་དེ། ཞེས་གསུངས་པའི་ཕྱིར་དང། མཛོད་ལས་ཀྱང་། ལྟ་བ་དེ་དང་
མཚུངས་ལྡན་ཕྱིར། །ཤེས་རབ་ཉོན་མོངས་བསྟན་ཕྱིར་རོ། །ཞེས་གསུངས་པའི་ཕྱིར། ཁྱབ་སྟེ། དེ་ལྟ་
ངན་དང་མཚུངས་ལྡན་དང་། དེ་ལྟ་ངན་ཉོན་མོངས་བྱེད་ཡིན་པས་མ་རིག་པ་ལ་ལྟ་མིན་དགོས་པར་
བཤད་པའི་ཕྱིར། རྩ་བར་འདོད་ན། འདིར་འཇིག་ལྟ་མ་རིག་པར་འཇོག་པ་མདོ་ཏིང་ངེ་འཛིན་རྒྱལ་པོ་
དང་མདོ་སྡེ་ས་བཅུ་པའི་དགོངས་པ་མ་ཡིན་པར་ཐལ། དེ་ལྟར་འཇོག་པ་ཐེག་ཆེན་གྱི་མདོའི་དོན་མ་ཡིན་
པའི་ཕྱིར། རྟགས་ཁས། འདོད་མི་ནུས་ཏེ། འཇིག་ལྟ་བདག་མེད་རྟོགས་པའི་རིག་པའི་འགལ་ཟླ་ཡིན་
པས་མ་རིག་པར་འཇོག་པ་མདོ་དེ་གཉིས་ཀྱི་དགོངས་པར་ལྷ་ཤཱ ཀ་རྒྱན་གསུམ་གྱིས་བཞེད་བའི་
ཕྱིར༑ ལྷས། བཅོམ་ལྡན་འདས་ཀྱིས་ཀྱང་མདོ་སྡེ་དེ་དང་དེ་དག་ཏུ་ཤེས་རབ་ཀྱིས་གཟུང་བའི་རྣམ་པ་
ལས་ཕྱིན་ཅི་ལོག་ཏུ་འཛིན་པའི་ངོ་བོ་ཡིས་ནི་མ་རིག་པ་ཡིན་ནོ། ཞེས་གསུངས་པ་ཡིན་ཏེ། ཞེས་
གསུངས་པའི་ཕྱིར། ཁྱབ་སྟེ། མདོ་དེ་དང་དེ་དག་གི་གསུངས་ཚུལ་ནི། ལྷས་དེའི་འཕྲོར་འགྲེལ་བ་
ལས༑ འདི་ལྟ་སྟེ། འཕགས་པ་ཟླ་བའི་སྒྲོན་མེའི་ཏིང་འཛིན་ལས་མི་ཤེས་པ་མེད་པ་གང་ཞེ་ན། གང་
ཡང་དག་པ་ཇི་ལྟ་བ་བཞིན་གྱི་ཆོས་རྣམས་སྒྲོ་འདོགས་པ་མེད་པ་ཡིན་ནོ། །ཞེས་གསུངས་པ་ཡིན་
ནོ༑ ༑ཞེས་གསུངས་པའི་ཕྱིར། ཁྱབ་སྟེ། འགྲེལ་པ་དེ་ཉིད་ལས། ས་བཅུ་པའི་མདོ་ལས་ཞེས་སོགས་
གསུངས་པའི་ཕྱིར་དང་། ཤཱཀྱས་ཀྱང་དེ་དག་གི་དོན་བཤད་པའི་ཕྱིར་དང་། རྒྱན་ལས་ཀྱང༌། མདོ་དེ་
དང་དེ་ལས་གསུངས་པའི་ཕྱིར་རོ། །དེ་ལ་མ་རིག་པ་དང་བྲལ་བ་གང་ཞེ་ན། ཞེས་སོགས་ཏིང་འཛིན་
རྒྱལ་པོ་དང་། ཡང་རྒྱན་ལས་དེ་བཞིན་དུ་འཇིག་རྟེན་གྱི་ཉེ་བར་སྤྱོད་པ་སྐྱེ་བ་གང་ཇི་སྙེད་པ་དེ་ཐམས་ཅད་

ལེའུ་གཉིས་བའི་མཐའ་དཔྱོད 551
སྐྱེ་བ་སྔ་ཕྱི་བཤད་པ།
ནི་བདག་ཏུ་མངོན་པར་ཞེན་པ་ལས་བྱུང་བ་ཡིན་ཏེ། ཞེས་སོགས་ས་བཅུ་པའི་མདོའི་ལུང་ཡིན་པའི་
ཕྱིར༑ ཡང་ཁོ་ན་རེ། སྐབས་འདིར་མཐར་ཐུག་ཐེག་པ་གཅིག་ཏུ་གྲུབ་པར་ཁས་ལེན་རིགས་པར་
ཐལ། མདོ་ཏིང་འཛིན་རྒྱལ་པོ་ལས། བདེར་གཤེགས་སྙིང་པོས་འགྲོ་བ་ཡོངས་ལ་ཁྱབ། །ཅེས་གསུངས་
པའི་ཕྱིར་ན་རྣམ་པ་གཅིག་ཏུ་མ་ཁྱབ་སྟེ། ཐེག་ཆེན་གྱི་སེམས་ཙམ་པ་ཁ་ཅིག་དང་དབུ་མ་པའི་ལུགས་ལ་
དེ་ལྟར་ཡིན་ཞེས་བཤད་པ་ཡིན་པའི་ཕྱིར།
སྨྲས་པ།
སྒྲུབ་དང་སུན་འབྱིན་རྣམ་དག་ཤིང་རྟ་བདུན། །
ཆོས་དབྱིངས་ནམ་མཁའི་ངོས་ལ་ལེགས་དྲངས་པས། །
ཕྱོགས་གླང་གྲགས་པའི་རིང་ལུགས་འོད་སྟོང་གིས། །
ཐར་དང་ཐམས་ཅད་མཁྱེན་ལམ་གསལ་ཞིང་འབར། །
རིགས་པའི་དབང་ཕྱུག་འབྲས་རང་མ་དམིགས་པས།
རིམ་བཞིན་བཤེས་གཉེན་སློབ་མ་བརྟགས་པ་ནས
ཀུན་མཁྱེན་བར་གྱི་སྤང་གཉེན་སྒྲུབ་པའི་དོན། །
རིང་དུ་འདོར་བ་ལྷུར་ལེན་བླུན་འགའ་འཁྱམས
རྟགས་གསུམ་སྒྲུབ་དང་སུན་འབྱིན་མི་ཤེས་དང་།
ལུང་རིགས་དང་འགལ་ཆོས་ཅན་བདག་མེད་རགས། །
འགོད་པའི་རིགས་སྨྲའི་གཟུགས་བརྙན་དྭངས་པའི་ཆུར། །
གཟུགས་བརྙན་ཟ་བར་འདོད་པའི་གཉིས་སྐྱེས་མང་།
ཞེས་པའང་བར་སྐབས་ཀྱི་ཚིགས་སུ་བཅད་པའོ།། །།
གཉིས་པ་དབེ་སྒྲུབ་བྱེད་ཀྱི་ཚད་མ་དགག་པ་ལ། ལུང་གི་སྒྲུབ་བྱེད་མི་འཐད་པ་དང་། རིགས་

552ལེའུ་གཉིས་པའི་མཐའ་དཔྱོད ཉེར་ལེན་ངོས་བཟུང་བ།
པའི་སྒྲུབ་བྱེད་མི་འཐད་པ་གཉིས། དང་པོ་ནི། རྩ་བར། ཚད་མས་མ་གྲུབ་དོན་ཅན་གྱི། །ཞེས་
བྱུང་༑ གཉིས་པ་དེ་སྒྲུབ་པའི་རིགས་པ་དགག་པ་ལ། བརྟགས་ནས་དགག་པ་དང༌། རྩོད་པ་སྤོང་པ་
དང་༑ འབྲས་བུ་ལྡོག་པའི་རྒྱུ་ཁྱད་པར་ཅན་ངོས་བཟུང་བ་གསུམ། དང་པོ་ནི། རྩ་བར། གལ་ཏེ་དེ་རྒྱུ་
བྲལ་ཕྱིར་ན། །སོགས་རྐང་པ་བདུན་བྱུང༌། གཉིས་པ་ནི རྩ་བར། རྒྱུ་གཅིག་ཕྱིར་ན་ལྷན་ཅིག་
གནས། །སོགས་རྐང་པ་གསུམ་བྱུང༌།
ཉེར་ལེན་ངོས་བཟུང་བ།
གསུམ་པ་ནི། རྩ་བར། རྟག་ཏུ་དེ་ཡི་རྗེས་འཇུག་ཕྱིར། །ནས། དེ་ཙམ་གྱིས་ནི་ལྡོག་པ་
མིན༑ ༑ཞེས་པའི་བར་ཚིགས་བཅད་གཉིས་བྱུང༌། འཕྲོས་སྦྱོར་མཐའ་དཔྱད་པ་གསུམ་ལས། དང་པོ་
ནི༑ སྐྱེ་བ་ཡོངས་སུ་ལེན་པ། ཞེས་སོགས་ཀྱིས་ལུས་ཡིད་ཀྱི་ཉེར་ལེན་ཡིན་པ་བཀག་ནས རང་གི་
ཉེར་ལེན་ངོས་འཛིན་པ་ལ་འདི་བྱུང་། གཉིས་པ་ནི། སྒྲོན་མེ་ཆོས་ཅན། ཁྱོད་སྒྲོན་མེའི་འོད་ཀྱི་ཉེར་ལེན་
ཡིན་ཏེ། ཁྱོད་སྒྲོན་མེའི་འོད་རང་གི་ཐུན་མོང་མ་ཡིན་པའི་རྫས་རྒྱུན་དུ་སྐྱེད་བྱེད་ཡིན་པའི་ཕྱིར།
མཐའ་དཔྱད་པ་ལ་དགག་གཞག་སྤང་གསུམ་ལས། དང་པོ་ལ། ཁ་ཅིག་ན་རེ། གཟུགས་མེད་
ནས་འདོད་པར་སྐྱེས་མ་ཐག་པའི་མིག་དབང་གི་དངོས་ཀྱི་ཉེར་ལེན་མེད་ཟེར་ན། འོ་ན་གཟུགས་མེང་ནས་
འདོད་པར་སྐྱེས་མ་ཐག་པའི་མིག་དབང་གི་ལྷན་ཅིག་བྱེད་རྐྱེན་ཡང་མེད་པར་ཐལ། དེའི་ཉེར་ལེན་མེད་
པའི་ཕྱིར། ཁྱབ་སྟེ། དེའི་ཉེར་ལེན་གྱིས་འབྲས་བུ་དེ་བསྐྱེད་པའི་གྲོགས་ལྷན་ཅིག་བྱེད་རྐྱེན་གྱིས་བྱེང་
པའི་ཕྱིར། འདོད་ན། དེ་ལ་རྒྱུ་མེད་པར་ཐལ། དེ་ལ་ཉེར་ལེན་ཡང་མེད་ལྷན་ཅིག་བྱེད་རྐྱེན་ཡང་མེང་
པའི་ཕྱིར། འདོད་ན། དེ་ཆོས་ཅན། རྟག་ཏུ་ཡོད་པའམ་མེད་པར་འགྱུར་བར་ཐལ། དེ་རྒྱུ་མེད་་ངཔར་
འབྱུང་བའི་ཕྱིར། དེ་ལ་ཁ་ཅིག་ན་རེ། གཟུགས་མེད་ཁམས་ནས་འཆི་ཁའི་སེམས་དེ་དེའི་ཉེར་ལེན་ཡིན་

ལེའུ་གཉིས་པའི་མཐའ་དཔྱོད 553
ཉེར་ལེན་ངོས་བཟུང་བ
པར་ཐལ། མཛོད་ལས གཟུགས་ནི་སེམས་ལས་སྐྱེ་བར་འགྱུར། །ཞེས་གསུངས་པའི་ཕྱིར་ན་མ་ཁྱབ་
སྟེ༑ དེ་དེ་ལ་བརྟེན་པ་ཙམ་དུ་བསྟན་པའི་ཕྱིར། རྩ་བར་ཡང་། དེ་ཕྱིར་བློ་ལས་དབང་པོ་ཡིན། །ཞེས་
གསུངས་པ་དང་མཐུན་པའི་ཕྱིར། འདོད་མི་ནུས་ཏེ། བེམ་རིག་ཕན་ཚུན་ཉེར་ལེན་བྱེད་མི་རུང་བའི་
ཕྱིར། རྩ་བར། གང་གི་རྣམ་པར་ཤེས་པ་ནི། །མི་ཤེས་བ་ཡི་ཉེར་ལེན་རྒྱུ། །ཞེས་དང་། རྣམ་ཤེས་མིན་
པ་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་འགྲུབ། །ཅེས་གསུངས་པའི་ཕྱིར། དེ་ལ་ཉན་ཐོས་སྡེ་པ་
ཁ་ཅིག་ན་རེ། གཟུགས་མེད་ཁམས་ནས་འཆི་ཁའི་དབང་པོ་གཟུགས་ཅན་པ་དེས་དེའི་ཉེར་ལེན་བྱེད་ཟེར་
ན༑ འོ་ན། གཟུགས་མེད་ཁམས་ན་གཟུགས་ཡོད་པར་ཐལ། དམ་བཅའ་འཐད་པའི་ཕྱིར། འདོད་མི་
ནུས་ཏེ། དེར་གཟུགས་མེད་པར་ལུང་རིགས་གཉིས་ཀྱིས་བཤད་པའི་ཕྱིར། མཛོད་ལས། གཟུགས་མེང་
པ་ན་གཟུགས་མེད་དེ། །ཞེས་གསུངས་པའི་ཕྱིར། དེ་ལ་ཁ་ཅིག་ན་རེ། སྔར་གྱི་གཟུགས་མེད་སྔོན་གྱི་
འདོད་ཁམས་ནས་འཆི་ཁ་མའི་དབང་པོ་གཟུགས་ཅན་དེ་དེའི་དངོས་ཀྱི་ཉེར་ལེན་ཡིན་ཟེར་ན། འོ་
ན༑ འདོད་པ་ནས་གཟུགས་མེད་དང༌། དེ་ནས་འདོད་པར་སྐྱེ་འགྱུར་གྱི་འདོད་པའི་སྐྱེས་བུ་འཆི་ཁ་མ་དེ་
ཆོས་ཅན། ཁྱོད་ཤི་མ་ཐག་འདོད་ཁམས་སུ་སྐྱེ་པར་ཐལ། ཁྱོད་ཀྱི་དབང་པོ་གཟུགས་ཅན་པ་དེས་ཕྱི་མའི་
འདོད་ཁམས་སུ་སྐྱེས་མ་ཐག་པའི་དབང་པོ་གཟུགས་ཅན་པའི་དངོས་ཀྱི་ཉེར་ལེན་བྱེད་པའི་ཕྱིར། ཁོ་ན་
རེ། མ་ཁྱབ་སྟེ། དབང་པོ་གཟུགས་ཅན་སྔ་ཕྱི་དེ་གཉིས་ཀྱི་བར་དུ་རིགས་མི་མཐུན་པས་ཆོད་ཀྱང་རིགས་
མཐུན་གྱིས་མ་ཆོད་པས་དངོས་ཀྱི་ཉེར་ལེན་ཡིན་ནོ། །ཟེར་ན། འོ་ན། གཟུགས་མེད་པ་ཚེ་ཚད་རྫོགས་
པའི་དབང་དུ་བྱས་ནས་དེ་འདྲའི་འདོད་པའི་སྐྱེ་བ་སྔ་མའི་འཆི་ཁའི་དབང་པོ་གཟུགས་ཅན་ཆོས་
ཅན༑ ཁྱོད་དེ་འདྲའི་གཟུགས་མེད་པ་ཤི་ནས་འདོད་པར་སྐྱེས་མ་ཐག་གི་དངོས་ཀྱི་ཉེར་ལེན་མ་ཡིན་པར་
ཐལ། ཁྱོད་དང་དེ་གཉིས་ཀྱི་བར་བསྐལ་པ་དུ་མས་ཆོད་པའི་ཕྱིར། མ་ཁྱབ་ན། ཚེ་ཐོག་མ་མེད་པའི་
དབང་པོ་གཟུགས་ཅན་སྔ་མ་དག་ཀྱང་དེའི་དངོས་ཀྱི་ཉེར་ལེན་ཡིན་པར་ཐལ། མ་ཁྱབ་པ་དེའི་
ཕྱིར༑ གཞན་ཡང་། དེའི་བརྒྱུད་པའི་ཉེར་ལེན་མེད་པར་ཐལ། དེ་དེའི་དངོས་ཀྱི་ཉེར་ལེན་ཡིན་པའི་ཕྱིར་

554ལེའུ་གཉིས་པའི་མཐའ་དཔྱོད། ཉེར་ལེན་ངོས་བཟུང་བ།
རོ། །གཞན་ཡང་། དེ་དེའི་དངོས་རྒྱུ་ཡིན་པར་ཐལ། དེ་དེའི་དངོས་ཀྱི་ཉེར་ལེན་ཡིན་པའི་ཕྱིར། སོགས་
སྤྲོས་པས་ཆོག ཡང་ཁ་ཅིག་ན་རེ། དངོས་པོ་དེ་ལ་ཕན་འདོགས་བྱེད་དངོས་པོ་དེའི་རྒྱུའི་མཚན་ཉིད་ཟེར་
ན། འོ་ན། རྣམ་ཤེས་དང་མཚུངས་ལྡན་གྱི་ཚོར་བ་ཆོས་ཅན། རྣམ་ཤེས་ཀྱི་རྒྱུ་ཡིན་པར་ཐལ། རྣམ་ཤེས་
ལ་ཕན་འདོགས་བྱེད་ཡིན་པའི་ཕྱིར། ཁྱབ་པ་ཁས། དེར་ཐལ། རྣམ་ཤེས་ཀྱིས་ཡུལ་འཛིན་པ་ལ་ཕན་
འདོགས་པའི་ཕྱིར། དེར་ཐལ། རང་གི་འཁོར་ཚོར་པ་མེད་ན་རྣམ་ཤེས་ཀྱིས་ཡུལ་ཉམས་སུ་མྱོང་མི་ནུས་
པའི་ཕྱིར། མཛོད་ལས། ལྷན་ཅིག་འབྱུང་གང་ཕན་ཚུན་འབྲས། །ཞེས་གསུངས་པའི་ཕྱིར། རྩ་བར་
འདོད་ན། དེ་ཆོས་ཅན། རྣམ་ཤེས་ཀྱི་སྐྱེད་བྱེད་ཡིན་པར་ཐལ། དེའི་རྒྱུ་ཡིན་པའི་ཕྱིར། རྟགས་
ཁས༑ ཁྱབ་སྟེ། དངོས་པོ་དེའི་རྒྱུ་ལ་དེའི་སྔར་ཡོད་པ་དགོས་པའི་ཕྱིར། དེར་ཐལ། དེའི་སྔར་མེད་ན་དེ་
སྐྱེད་པའི་ནུས་པ་མེད་ཅིང༌། རྒྱུ་ཕྱིས་འབྲས་བུ་དང་དུས་མཉམ་ནའང་དེ་སྐྱེད་པ་ལ་ཕན་པ་སྦྱོར་མི་
ཐུབ༑ དེས་ན་རྒྱུ་སྔར་ཡོད་དགོས་པའི་ཕྱིར། དང་པོ་གྲུབ་སྟེ། མངོན་སུམ་ལེའུའི་ཡིད་མངོན་སྐབས་ཀྱི་
རྩ་བར། སྔར་མེད་ནུས་པ་མེད་ཕྱིར་དང༌། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེའི་རྩ་
བར༑ ཕྱིས་ཀྱང་ཉེ་བར་མི་སྦྱོར་ཕྱིར། །ཞེས་གསུངས་པའི་ཕྱིར། གསུམ་བ་གྲུབ་སྟེ། དེའི་རྩ་བར། རྒྱུ་
རྣམས་ཐམས་ཅད་སྔར་ཡོད་ཡིན། །ཞེས་དང༌། གྲུབ་དབང་འདུལ་དཀར་བ་གྲགས་པ་དཔལ་ལྡན་གྱི་
ཊིཀ་ཆུང་ལས། ཁྱབ་པ་ཡོད་དེ། རྒྱུ་ཐམས་ཅད་རང་འབྲས་ཀྱི་སྔར་ཡོད་པ་ཡིན་པའི་ཕྱིར། རིན་ཆེན་
འཕྲེང་བ་ལས་ཀྱང༌། སྔར་སྐྱེས་པ་དང་ལྷན་ཅིག་སྐྱེས། །རྒྱུ་མིན་ཞེས་གསུངས་པའི་ཕྱིར། འདིས་
དངོས་པོ་དེའི་རྒྱུ་དྲུག་ལ་དེའི་རྒྱུ་མཚན་ཉིད་བར་འདོད་པ་ལེགས་པར་བཀག་ཟིན་ཏོ། །གཞན་
ཡང་། སྐབས་འདིར་རྒྱུ་བས་འབྲས་བུ་སྔ་བ་དང་རྒྱུ་དང་དུས་མཉམ་པ་མི་རུང་བར་ཐལ། འབྲས་བུ་དེའི་
ལྡོག་བྱེད་ཀྱི་རྒྱུ་ཡིན་ན་འབྲས་བུ་དེའི་སྔར་ཡོད་པ་ཙམ་གྱིས། འབྲས་བུ་དེ་སྐྱེ་བ་ལ་ཕན་འདོགས་པ་
དང་༑ དེ་དེའི་སྔ་ལོགས་སུ་སྐྱེས་པ་མེད་ན་འབྲས་བུ་དེ་སྐྱེ་བ་ལྡོག་པ་གཉིས་ཚང་བའི་སྒོ་ནས་རྟག་ཏུ་
བདེན་པར་ཁྱོད་རྒྱུ་དེའི་རྗེས་སུ་འཇུག་པ་དགོས་པའི་ཕྱིར། ཟུར་དང་པོ་གྲུབ་སྟེ། དེའི་རྒྱུ་མཚན་གྱིས་

555
ལེའུ་གཉིས་པའི་མཐའ་དཔྱོད། ཉེར་ལེན་ངོས་བཟུང་བ།
འདི་ཡོད་ན་ཞེས་རྣམ་དབྱེ་བདུན་པའི་སྒྲ་རྒྱུའི་དོན་དུ་མཛད་པའི་ཕྱིར། དཔེར་ན་ཆར་བབས་ན་ལོ་ཐོག་སྐྱེ་
ཞེས་པ་ལྟ་བུ་བཞིན་ཡིན་བའི་ཕྱིར། མདོ་ལས། འདི་ཡོད་པས་ན་འདི་འབྱུང་། ཞེས་གསུངས་པའི་
ཕྱིར༑ རྩ་བར། གང་ཞིག་ཡོད་པས་ཕན་འདོགས་བྱེད། །དེ་རྒྱུ་དེ་ཕྱིར་བདུན་པ་དང་། །ཞེས་གསུངས་
པའི་ཕྱིར་དང་། མདོ་དང་རྩ་བར་ཡོད་པས་ཞེས་པ་འགྱུར་གྱིས་མ་ཐོན་ཏེ། འདི་ཡོད་ན་ཞེས་དང་། གང་
ཞིག་ཡོད་ན་ཕན་འདོགས་ཞེས་བཤད་དགོས་པའི་ཕྱིར། ཀུན་མཁྱེན་དབྱིག་གཉེན་གྱིས་རྟེན་འབྲེལ་མདོ་
འགྲེལ་ལས འདིར་འདི་ཡོད་ན་ཞེས་བྱ་བ་ནི་ཡོད་པར་གྱུར་ནའོ། །འདི་བྱུང་བ་ནི་སྐྱེ་བའོ། །དེ་ལྟར་ན་
བདུན་བ་རྒྱུའི་དོན་དུ་རིག་པར་བྱའོ། །དཔེར་ན་ཆར་བབས་ན་ལོ་ཐོག་སྐྱེའོ། །སད་བབས་ན་ལོ་ཐོག་
འཇིག་གོ །ཞེས་བྱ་བ་ལྟ་བུ་སྟེ། ཞེས་གསུངས་པའི་ཕྱིར་རོ། །རིན་ཆེན་འཕྲེང་བར་རྗེས་སུ་འགྲོ་ལྡོག་
གཉིས་ཀས་བཤད་དེ། རྗེས་འགྲོ་ནི་རིན་ཆེན་འཕྲེང་བ་ལས། འདི་ཡོད་པས་ནི་འདི་བྱུང་དཔེར། །རིང་
པོ་ཡོད་ན་ཐུང་ངུ་བཞིན། །ཞེས་དང་། ལྡོག་འགྲོ་ནི། རིན་ཆེན་འཕྲེང་བ་ལས། རིང་པོ་ཡོད་ན་ཐུང་ངུ་
ཉིད། །རང་གི་ངོ་བོ་ལས་མ་ཡིན། །ཞེས་གསུངས་པའི་ཕྱིར། རྩ་བའི་རྟགས་ཟུར་གཉིས་པ་གྲུབ་
སྟེ། དེའི་རྒྱུ་མཚན་གྱིས་བཅོམ་ལྡན་འདས་ཀྱིས་འདི་སྐྱེས་པ་ལས་ཞེས་རྣམ་དབྱེ་ལྔ་པ་འབྱུང་ཁུངས་ཀྱི་
སྒྲ་རྒྱུའི་དོན་དུ་མཛད་པའི་ཕྱིར། དཔེར་ན་མེ་དང་འབྲེལ་བ་ལས་ཚོས་པ་དང༌། ལག་པ་བརྡབ་པ་ལས་སྒྲ་
འབྱུང་ཞེས་བ་ལྟ་བུ་ཡིན་པའི་ཕྱིར་ཏེ། མདོ་ལས། འདི་སྐྱེ་པས་ན་འདི་ལྟ་སྟེ། །ཞེས་གསུངས་པའི་ཕྱིར་
ཏེ༑ རྩ་བར། རྟག་ཏུ་དེ་ཡི་རྗེས་འཇུག་ཕྱིར། །ནས། སྐྱེས་ཕྱིར་ཞེས་ནི་བཤད་པ་ཡིན། །ཞེས་གསུངས་
པའི་ཕྱིར། ཁྱབ་སྟེ། རྟེན་འབྲེལ་མདོ་འགྲེལ་ལས། འདི་སྐྱེ་བས་ཞེས་བྱ་བ་ནི་བྱུང་བའི་ཕྱིར་ཞེས་བྱ་བ་
ཡིན་ནོ། །འདི་སྐྱེ་བ་སྟེ་ཞེས་བྱ་བ་ནི་འབྱུང་བ་སྟེ་ཞེས་བྱ་བ་ཡིན་ནོ། །དེ་ལྟར་ན་ལྔ་བ་རྒྱའི་དོན་ཡིན་པར་
རིག་པར་བྱའོ། །དབེར་ན་མེ་དང་འབྲེལ་བ་ལས་ཚོས་པར་འགྱུར་བ་དང་། ལག་པ་སོགས་བརྡབ་པ་
ལས་སྒྲ་འབྱུང་བ་བཞིན་ནོ། །ཞེས་གསུངས་པའི་ཕྱིར། རིན་ཆེན་འཕྲེང་བ་ལས། འདི་ཡང་རྗེས་སུ་འགྲོ་
ལྡོག་གཉིས་ཀས་བཤད་དེ། རྗེས་འགྲོ་ནི། རིན་ཆེན་འཕྲེང་བ་ལས། འདི་སྐྱེས་པས་ན་འདི་སྐྱེ་དཔེར། །

ལེའུ་གཉིས་པའི་མཐའ་དཔྱོད། 556 ཉེར་ལེན་ངོས་བཟུང་བ
མར་མེ་བྱུང་བས་འོད་བཞིན་ནོ། །ཞེས་དང་། ལྡོག་འགྲོ་ནི། རིན་ཆེན་འཕྲེང་བ་ལས། མར་མེ་འབྱུང་བ་
མེད་པའི་ཕྱིར། །འོད་ཀྱང་འབྱུང་བ་མེད་པ་བཞིན། །ཞེས་གསུངས་པའི་ཕྱིར། དེ་ལ་ཁོ་ན་རེ། དེ་
གཉིས་དོན་མི་གཅིག་པར་ཐ་དད་པ་ཡིན་པར་ཐལ། རྣམ་དབྱེ་བདུན་པ་ལྔ་པ་སྦྱར་བའི་ཕྱིར། མ་ཁྱབ་
སྟེ། དོན་སོ་སོ་བ་མེད་ཀྱང་དགོས་ཏུ་ཐ་དད་པའི་ཕྱིར། དང་པོ་གྲུབ་སྟེ། རྟེན་འབྲེལ་མདོ་འགྲེལ་
ལས་ཀྱང་། ཚིག་འདི་གཉིས་ལ་དོན་གྱི་བྱེ་བྲག་ཐ་དད་པ་ཅི་ཞིག་ཡོད་ཅེ་ན། ཅི་ཡང་མེད་དོ། །ཞེས་
གསུངས་པའི་ཕྱིར་སོགས་མང་ངོ་། ། གཉིས་པ་གྲུབ་སྟེ། དང་པོ་ཙམ་ལས་མ་བརྗོད་ན། གྲངས་ཅན་
གྱིས་ཡོད་པ་སྐྱེ་བར་འདོད་པ་དང་། སྔར་མ་བྱུང་བ་སྐྱེད་པར་མི་འདོད་པ་རྟག་པའི་དབང་ཕྱུག་དང་རྟག་
པའི་དུས་དང་སྐྱེས་བུ་རྟག་པ་སོགས་སྐྱེ་བར་འདོད་པ་མི་ཁེགས་པའི་ཕྱིར། མཛོད་འགྲེལ་དང་ཀ་ཤཱི་
སོགས་ཀྱིས་བཤད་པའི་ཕྱིར། རྟེན་འབྲེལ་མདོ་འགྲེལ་ལས་ཀྱང༌། གང་ཡང་རུང་བ་ཞིག་བརྗོད་ན་
གྲངས་ཅན་པའི་དོན་ཡོད་པའམ་སྐྱེ་བར་རྟོགས་པར་འགྱུར་ཏེ། ཞེས་པ་ནས། འདི་སྐྱེས་པས་འདི་སྐྱེས་
བ་སྟེ་ཞེས་བྱ་བར་མ་བརྗོད་ན་ནི་རྒྱུ་རྟག་པ་དགག་པ་མ་བྱས་པར་འགྱུར་རོ། །ཞེས་སོགས་གསུངས་པའི་
ཕྱིར༑ སྤྲོས་པས་ཆོག ཡང་ཉེར་ལེན་ལ་སྣ་ཚོགས་སྨྲ་སྟེ། བོད་ཁ་ཅིག ཞི་འཚོའི་བཞེད་བར་བྱས་ནས་
འབྲས་བུ་དེའི་ཐུན་མོང་མ་ཡིན་པར་བསྐྱེད་པ་འབྲས་བུ་དེའི་ཉེར་ལེན་གྱི་མཚན་ཉིད་དང༌། འབྲས་བུ་དེ་
ཐུན་མོང་དུ་བསྐྱེད་པ་འབྲས་བུ་དེའི་ལྷན་ཅིག་བྱེད་རྐྱེན་གྱི་མཚན་ཉིད་ཟེར། གཞན་དག་ན་རེ། འབྲས་བུ་
དེའི་ངོ་བོ་སྐྱེད་པ་འབྲས་བུ་དེའི་ཉེར་ལེན་གྱི་མཚན་ཉིད། འབྲས་བུ་དེའི་ཁྱད་པར་སྐྱེད་པ་འབྲས་བུ་དེའི་
ལྷན་ཅིག་བྱེད་རྐྱེན་གྱི་མཚན་ཉིད་ཟེར། ལ་ལ་ན་རེ། འབྲས་བུ་དེ་དངོས་སུ་སྐྱེད་པ་འབྲས་བུ་དེའི་ཉེར་
ལེན་གྱི་མཚན་ཉིད། འབྲས་བུ་དེ་བརྒྱུད་ནས་སྐྱེད་པ་འབྲས་བུ་དེའི་ལྷན་ཅིག་བྱེད་རྐྱེན་གྱི་མཚན་ཉིད་
ཟེར། ཡང་འགའ་ཞིག་ཤཱཀ་བློའི་ཚིག་ཟིན་དགོངས་པར་བྱས་ནས་འབྲས་བུ་དེ་རང་དང་འདྲ་བར་སྐྱེད་པ་
འབྲས་བུ་དེའི་ཉེར་ལེན་གྱི་མཚན་ཉིད་དང་། འབྲས་བུ་དེ་རང་འདྲ་མ་ཡིན་པར་བསྐྱེད་པ དེའི་ལྷན་ཅིག་
བྱེད་རྐྱེན་གྱི་མཚན་ཉིད་ཟེར། དང་པོ་ཞི་འཚོའི་དགོངས་པ་ཡིན་ལ། དེ་ལ་འོ་ན། མིག་དབང་ཆོས་

ལེའུ་གཉིས་པའི་མཐའ་དཔྱོད། 557 ཉེར་ལེན་ངོས་བཟུང་བ།
ཅན། མིག་ཤེས་ཀྱི་ཉེར་ལེན་དུ་ཐལ། མིག་ཤེས་ཐུན་མོང་མ་ཡིན་པར་སྐྱེད་བྱེད་ཡིན་པའི་ཕྱིར། དཔེར་
ན་རྔའི་སྒྲ་དང་ནས་ཀྱི་མྱུ་གུ་ལྟ་བུ་ཡིན་པའི་ཕྱིར། ཚད་མ་མདོ་ལས། ཐུན་མོང་མ་ཡིན་རྒྱུ་ཡི་ཕྱིར། དེ་
ཡི་ཐ་སྙད་དབང་པོས་བྱས། །ཞེས་དང་། རང་འགྲེལ་ལས། ཐུན་མོང་མ་ཡིན་པ་ལ་ཐ་སྙད་བྱེད་པ་ཡང་
མཐོང་སྟེ། དཔེར་ན། རྔའི་སྒྲ་ནས་ཀྱི་མྱུ་གུ་ཞེས་པ་བཞིན་ནོ། །ཞེས་གསུངས་པའི་ཕྱིར། རྩ་བར་འདོད་
ན། རྒྱང་ཕན་གྱི་ལུགས་ཁས་ལེན་རིགས་པར་ཐལ་ལོ། དེ་སོགས་སྤྲོ། དམ་བཅའ་གཉིས་པ་ལ། མིག་
ཤེས་སྐད་ཅིག་དང་པོ་ཆོས་ཅན། མིག་ཤེས་སྐད་ཅིག་གཉིས་པའི་ལྷན་ཅིག་བྱེད་རྐྱེན་དུ་ཐལ། དེའི་ཁྱད་
པར་སྐྱེད་བྱེད་ཡིན་པའི་ཕྱིར། དེར་ཐལ། དེའི་མི་རྟག་པ་སོགས་སྐྱེད་བྱེད་ཡིན་པའི་ཕྱིར། རྩ་བར་འདོད་
མི་ནུས་ཏེ། དེའི་ཉེར་ལེན་ཡིན་པའི་ཕྱིར། གཞན་ཡང་། དེ་ཆོས་ཅན། མིག་ཤེས་སྐད་ཅིག་གཉིས་པའི་
ངོ་བོ་སྐྱེད་བྱེད་ཡིན་པར་ཐལ། དེའི་ཉེར་ལེན་ཡིན་པའི་ཕྱིར། ཁྱབ་པ་ཁས། འདོད་ན། མིག་ཤེས་སྐད་
ཅིག་གཉིས་པའི་ངོ་བོར་གྱུར་བའི་དོན་དམ་པ་མེད་པར་ཐལ། དེའི་ངོ་བོ་མི་རྟག་པ་ཡིན་པའི་
ཕྱིར༑ འཁོར་གསུམ། འདོད་ན། བདེན་གཉིས་ངོ་བོ་གཅིག་མི་རུང་བར་ཐལ་ལོ། །དམ་བཅའ་གསུམ་
པ་ལ། རྣམ་ཤེས་ཀྱི་རྫས་རིགས་ཀྱི་རྒྱུན་ཐོག་མེད་ནས་མི་འཇོག་པར་ཐལ། རྣམ་ཤེས་ཀྱི་བརྒྱུད་པའི་རྫས་
རྒྱུན་མེད་པའི་ཕྱིར་ཏེ། རྣམ་ཤེས་ཀྱི་ཉེར་ལེན་ལ་དངོས་ཀྱི་ཉེར་ལེན་གྱིས་ཁྱབ་པའི་ཕྱིར། རྟགས་
ཁས༑ གཞན་ཡང་། རྣམ་ཤེས་རང་གི་དངོས་ཀྱི་ཉེར་ལེན་དང་ལྷན་ཅིག་བྱེད་རྐྱེན་གཉིས་ཚོགས་ལས་མ་
སྐྱེས་པར་ཐལ། དེའི་དངོས་ཀྱི་ལྷན་ཅིག་བྱེད་རྐྱེན་མེད་པའི་ཕྱིར། རྟགས་ཁས། འཁོར་གསུམ། འབྲས་
བུ་སྐྱེ་བ་ལ་རྒྱུ་རྐྱེན་གཉིས་ཚོགས་མི་དགོས་པར་ཐལ་ལོ། །བཞི་པ་ལ་རིགས་སྨྲ་ཁ་ཅིག་ན་རེ། ས་དང་
ཆུ་ལུད་ཆོས་ཅན། མྱུ་གུའི་ཉེར་ལེན་ཡིན་པར་ཐལ། མྱུ་གུ་རང་དང་འདྲ་བར་སྐྱེད་བྱེད་ཡིན་པའི་
ཕྱིར། མ་གྲུབ་ན། ས་བོན་དང་མྱུ་གུ་ཡང་མི་འདྲ་བ་ཡིན་པར་ཐལ། ཁ་དོག་དང་དབྱིབས་མི་འདྲ་བའི་
ཕྱིར། དེས་ན་ཕྱོགས་གཅིག་འདྲ་བ་ཀུན་ལ་ཡོད། མཐའ་དག་འདྲ་བ་ལྡོག་པ་ཐ་དད་ལ་མེད་ཟེར་བ་རྣམ་
པར་མ་ཕྱེ་པའི་རྩོད་པར་སེམས་སོ། ། འོ་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མི་འདྲ་བའི་དཔེ་

558ལེའུ་གཉིས་བའི་མཐའ་དཔྱོད ཉེར་ལེན་ངོས་བཟུང་བ།
ཞིག་མེད་པར་ཐལ། ཕྱོགས་གཅིག་འདྲ་ན་འདྲ་བས་ཁྱབ་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་ཆོས་
མི་མཐུན་པའི་དཔེ་འདུས་མ་བྱས་ཀྱི་ནམ་མཁའ་བཤད་པའི་ཕྱིར། གཞན་ཡང་། ཤེས་པར་མཚུངས་ན་
མཚུངས་པས་ཁྱབ་པར་ཐལ། རྒྱུ་མཚུངས་པས་མཚུངས་པར་ཁས་བླངས་པའི་ཕྱིར། ཁྱབ་སྟེ། དེ་ལྟར་
ན་ངན་འགྲོ་བ་དང་དེ་དང་རྒྱུད་གཅིག་པའི་སངས་རྒྱས་མཚུངས་པར་ཁས་ལེན་དགོས་པས་རིགས་པའི་
དབང་ཕྱུག་ཏུ་མི་འགྱུར་བར་རྨོངས་པའི་དབང་ཕྱུག་བྱེད་ཅིང་འཇིག་རྟེན་གྲགས་པ་དང་འགལ་བའི་
ཕྱིར༑ རྩ་བར་འདོད་ན། སྣང་མུན་མཐུན་པར་ཐལ། བདག་མེད་རྟོགས་པའི་རིགས་ཤེས་དང་བདག་
འཛིན་མཐུན་པའི་ཕྱིར། ཁྱབ་པ་སླ། མ་གྲུབ་ན། དེར་ཐལ། ཤེས་པར་མཚུངས་པའི་ཕྱིར། འཁོར་
གསུམ་ཁས། འདོད་ན། ངོ་མཚར་བར་ཐལ། དེས་རང་གི་མི་མཐུན་ཕྱོགས་ཟིལ་གྱིས་གནོན་པའི་
ཕྱིར༑ རང་ཚིག་གིས་འགལ་ལོ། །དེས་ན་མཐུན་མི་མཐུན་གཙོ་ཆེ་ཆུང་སོགས་ཀྱི་འཇོག་གི་ཕྱོགས་
གཅིག་ཁོ་ནས་མཐུན་བ་ཁོ་ནར་བཤད་པ་གཏན་མི་རུང་མོད། དེ་ལྟར་མི་ཤེས་པའི་མཁས་རློམ་དང་བླུན་
པོ་དུ་མས་སྣོད་སྟོང་ལ་ལག་པ་བརྡབ་པའི་སྒྲ་ཁོ་ན་འབྱིན་པར་བྱས་སོ། །སྤྲོ་སླ། དེ་ལ་ཁོ་ན་རེ། དེ་དང་
འདྲ་ན་རྣམ་པ་ཐམས་ཅད་ནས་འདྲ་བས་ཁྱབ་པར་ཐལ། དེ་དང་ཕྱོགས་གཅིག་འདྲ་ན་འདྲ་བས་མ་ཁྱབ་
བའི་ཕྱིར་ན་མ་ཁྱབ་སྟེ། སྤྱིར་དཔེར་ལེན་ཚུལ་དེ་འདྲ་མི་འདྲ་དང་གཙོ་ཆེ་ཆུང་ལ་ལྟོས་དགོས་པའི་
ཕྱིར། འདོད་མི་ནུས་ཏེ། དེ་དང་རྣམ་པ་ཐམས་ཅད་ནས་འདྲ་ན་ཤེས་པ་མིན་དགོས་པའི་ཕྱིར། རྩ་
བར། བདག་ཉིད་ཀུན་གྱིས་འདྲ་བ་ན། །ཤེས་པ་ཤེས་པ་ཉིད་མི་འགྱུར། །ཞེས་གསུངས་པའི་
ཕྱིར། ཡང་མི་ཤེས་པ་ཁ་ཅིག་ན་རེ། འབྲས་བུ་རྣམས་རང་གི་ཉེར་ལེན་ཡོད་མེད་ཀྱི་རྗེས་སུ་འགྲོ་ལྡོག་
བྱེད་དགོས་ཀྱི་རང་གི་ལྷན་ཅིག་བྱེད་རྐྱེན་ཡོད་མེད་ཀྱི་རྗེས་སུ་འགྲོ་ལྡོག་མི་བྱེད་དེ། རྩ་བར། ཉེར་ལེན་
འགྱུར་བ་མེད་པར་ནི། །ཞེས་པའི་མཚམས་སྦྱོར་དུ། ལྷས། གཞན་ཕན་པར་འདོགས་པར་བྱེད་པ་ཞེས་
བྱ་བར། དེ་ལྡོག་པས་ན་ཕན་པར་བྱ་བ་རྒྱུན་ཆད་པ་ཉིད་མ་ཡིན་ནོ། །ཞེས་གསུངས་པའི་ཕྱིར་ན་མ་ཁྱབ་
སྟེ༑

559ལེའུ་གཉིས་པའི་མཐའ་དཔྱོད། ཉེར་ལེན་ངོས་བཟུང་བ
དེ་ཕན་བྱེད་ཕུན་ཚོགས་ཀྱི་ཡན་ལག་ཡོད་ན་ཕན་འདོགས་ལ་མེད་ན་མི་འབྱུང་མ་ཡིན་པའི་རྣམ་དབྱེ་སོ་
སོར་བཤད་པ་ཙམ་ཡིན་པའི་ཕྱིར་ཏེ། དེའི་རྒྱུ་ཡན་ལག་མཐའ་ཡས་པའི་ཕྱིར་དང་པོར་བཤད་ཟིན་
ཏོ༑ ༑འདོད་མི་ནུས་ཏེ། ས་བོན་སྐྱ་བོས་མྱུ་གུ་སྔོན་པོ་སྐྱེད་པ་ལྷན་ཅིག་བྱེད་རྐྱེན་ཆུ་ལུད་སོགས་ལ་ལྟོས་
པའི་ཕྱིར། རྩ་བར། གང་ཡོད་ཉིད་ན་གང་སྐྱེ་འམ། གང་འགྱུར་ན་ཡང་རྣམ་འགྱུར་བ། །ཞེས་སོགས་
དང་༑ སྲིད་པའི་སྲེད་ལས་རྣམ་རྒལ་བས། །ལས་གཞན་འཕེན་ནུས་མ་ཡིན་ཏེ། །ལྷན་ཅིག་བྱེད་པ་ཟད་
ཕྱིར་རོ། །ཞེས་གསུངས་པའི་ཕྱིར། དེས་ན་དེའི་ཚིག་ཐོས་ཀྱང་དོན་སྤྱི་ཅི་ཡང་མ་ཆགས་པས་ནེ་ཙེར་
གྱུར་པས་ནོངས་སོ། །
རང་ལུགས་ལ། རང་འབྲས་སྐྱེད་བྱེད་ནི་རྒྱུའི་མཚན་ཉིད། དེ་དུས་ཀྱིས་དབྱེ་ན་དངོས་རྒྱུ་
དང་༑ བརྒྱུད་རྒྱུ་གཉིས། འབྲས་བུ་དེ་དངོས་སུ་སྐྱེད་པ་ནི་འབྲས་བུ་དེའི་དངོས་རྒྱུའི་མཚན་ཉིད། འབྲས་
བུ་དེ་བརྒྱུད་ནས་སྐྱེད་པ་ནི་འབྲས་བུ་དེའི་བརྒྱུད་རྒྱུའི་མཚན་ཉིད། རྒྱུ་ལ་སྐྱེད་ཚུལ་གྱིས་དབྱེ་ན་ཉེར་ལེན་
དང་ལྷན་ཅིག་བྱེད་རྐྱེན་གཉིས། འབྲས་བུ་དེ་རང་གི་རྫས་རྒྱུན་དུ་ཐུན་མོང་མ་ཡིན་པར་གཙོ་བོར་སྐྱེད་པའི་
དངོས་པོ་དེ། འབྲས་བུ་དེའི་ཉེར་ལེན་གྱི་མཚན་ཉིད། དཔེར་ན་ས་བོན་དེ་མྱུ་གུའི་ཉེར་ལེན་དང་། ཡན་
ལག་བཅུ་པ་སྲིད་པའི་དུས་ཀྱི་རྣམ་ཤེས་སྐྱེ་སྲིད་ཀྱི་རྣམ་ཤེས་ཀྱི་ཉེར་ལེན་ལྟ་བུ་སྟེ། འདི་ཞི་འཚོ་ལྷ་ཤཱ ཀ་
གི་དགོངས་པའོ། དེ་ལ་དངོས་ཀྱི་ཉེར་ལེན་དང་། བརྒྱུད་པའི་ཉེར་ལེན་གཉིས། ས་བོན་སྐད་ཅིག་ཐ་མ་
མྱུ་གུའི་དངོས་ཀྱི་ཉེར་ལེན་དང༌། ས་བོན་སྐད་ཅིག་དང་པོ་མྱུ་གུའི་བརྒྱུད་པའི་ཉེར་ལེན་ལྟ་བུ། འབྲས་བུ་
དེ་རང་གི་རྫས་རྒྱུན་དུ་མི་སྐྱེད་ཀྱང་། དེ་སྐྱེད་པའི་དངོས་པོ་ནི་འབྲས་བུ་དེའི་ལྷན་ཅིག་བྱེད་རྐྱེན་གྱི་མཚན་
ཉིད། དཔེར་ན་མྱུ་གུའི་རྒྱུར་གྱུར་པའི་ཆུ་སོགས་ལྟ་བུ། དབྱེ་ན། དངོས་ཀྱི་ལྷན་ཅིག་བྱེད་རྐྱེན་དང་
བརྒྱུད་པའི་ལྷན་ཅིག་བྱེད་རྐྱེན་གཉིས། མྱུ་གུའི་རྒྱུར་གྱུར་བའི་མྱུ་གུ་དང་བར་མ་ཆོད་པའི་ཆུ་སོགས་མྱུ་
གུའི་དངོས་ཀྱི་ལྷན་ཅིག་བྱེད་རྐྱེན་དང་། དེའི་རྒྱུར་གྱུར་པའི་ཆུ་སོགས་སྐད་ཅིག་དང་པོ་མྱུ་གུའི་བརྒྱུད་
པའི་ལྷན་ཅིག་བྱེད་རྐྱེན་ཡིན་པ་ལྟ་བུ། ནང་ལ་སྦྱར་ན་ཚེ་འདི ང་སྐད་ཅིག་དང་པོ་བར་མཐའ་

ལེའུ་གཉིས་པའི་མཐའ་དཔྱོད། 560
ཉེར་ལེན་ངོས་བཟུང་བ
གསུམ་གྱི་སྐད་ཅིག་ཐ་མའི་དངོས་ཀྱི་ཉེར་ལེན་བར་མ་དང་དེའི་བརྒྱུད་པའི་ཉེར་ལེན་སྐད་ཅིག་དང་པོ་
ལྟ་བུ། དེས་ན་ཚེ་ཕྱི་མའི་མིག་དབང་སྐད་ཅིག་དང་པོའི་ཉེར་ལེན་ཡང་ཡོད་དེ། ཚེ་འདིའི་མིག་དབང་
སྐད་ཅིག་ཐ་མ་དེ་དེ་ཡིན་པའི་ཕྱིར། དཔེར་ན་ཚེ་འདིའི་མི་འདོད་ལྷར་སྐྱེ་བའི་མིའི་མིག་དབང་ཐ་མས་སྐྱེ་
འགྱུར་འདོད་ལྷའི་བར་དོའི་མིག་དབང་དང་པོའི་ཉེར་ལེན་བྱེད་པ་བཞིན། རྩ་བར། ཚེ་འདི་ཉིད་ཀྱི་སྐྱེ་
མཆེད་ལྔ། །ལུས་གཞན་སྐྱེད་པའི་རྒྱུ་ཉིད་ཡིན། །ཞེས་གསུངས་པའི་ཕྱིར། དེ་བཞིན་དུ་འདོད་པ་ནས་
གཟུགས་མེད་དང་དེ་ནས་འདོད་པར་སྐྱེ་བའི་མིག་དབང་གི་དངོས་ཀྱི་ཉེར་ལེན་གཟུགས་མེད་ཁམས་པའི་
སེམས་ཐ་མའི་སྟེང་ན་ཡོད་དེ། སྔར་འདོད་ཁམས་སུ་འཆི་ཚེ་སེམས་ཀྱི་སྟེང་དུ་དབང་པོ་གཟུགས་ཅན་
པའི་བག་ཆགས་བཞག་པའི་སྟོབས་ཀྱིས་གཟུགས་མེད་ཁམས་པའི་འཆི་ཁའི་སེམས་ཐ་མའི་སྟེང་ན་
དབང་པོ་གཟུགས་ཅན་སྐྱེད་པའི་ས་བོན་ནམ། ནུས་པ་ཐ་མ་དེས་དེའི་ཉེར་ལེན་བྱེད་པའི་ཕྱིར། དེར་
ཐལ༑ སྔོན་གྱི་གཟུགས་འདོད་པའི་བག་ཆགས་གཟུགས་མེད་ཐ་མའི་སེམས་སྟེང་ན་ཡོད་པ་མངོན་དུ་
གྱུར་ཏེ་གཟུགས་ལ་འདོད་པའི་དབང་གིས་ནུས་པ་དེས་ཉེར་ལེན་བྱེད་པའི་ཕྱིར། རྩ་བར། དེ་ལྟར་ལུས་
ལ་ཡོན་ཏན་འགྱུར། །བདག་ལ་ཆགས་པ་དང་ལྡན་པས། །ཞེས་དང༌། སྲེད་པ་ཀུན་ནས་འཆིང་བ་
ནི། །སྐྱེ་རྒྱུ་གང་ལ་དེ་མེད་པ། །དེ་ནི་སྐྱེ་བར་མི་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། སྐྱེ་རྒྱུ་
ཞེས་པ་ཡན་ཆད་ཀྱི་དོན་གྲུབ་པའི་ཕྱིར་དང༌། མཛོད་ལས་ཀྱང༌། གཟུགས་མེད་པ་ན་གཟུགས་མེད་
དོ༑ ༑ གཟུགས་ནི་སེམས་ལས་སྐྱེ་བར་འགྱུར། །ཞེས་གསུངས་པའི་ཕྱིར། ཁྱབ་སྟེ། རྐང་པ་བྱི་མའི་
མཚམས་སྦྱོར་བའི་རང་འགྲེལ་ལས། ད་ནི་ཇི་ལྟར་ནད་ནས་ཤི་འཕོས་པ་རྣམས་ཀྱི་གཟུགས་བསྐལ་པ་མི་
ཉུང་བ་ཞིག་ཏུ་གཟུགས་རྒྱུན་ཆད་པ་ལས་ཡང་སྐྱེ་བར་འགྱུར་ཞེ་ན། གཟུགས་ནི་སེམས་ལས་སྐྱེ་བར་
འགྱུར། །གཟུགས་ནི་རྣམ་པར་སྨིན་པའི་རྒྱུས་ཡོངས་སུ་བསྒོས་པའི་སེམས་འཇུག་པ་རྙེད་པ་ལས་སྐྱེ་
བར་འགྱུར་རོ། །ཞེས་གསུངས་པའི་ཕྱིར་ཏེ། ཡོངས་སུ་བསྒོས་ཞེས་པས་ཉེར་ལེན་བག་ཆགས་
བསྟན། སེམས་འཇུག་པ་རྙེད་ཅེས་པས་ལྷན་ཅིག་བྱེད་རྐྱེན་ང ན་པ་གཉིས་ཤིན་ཏུ་གསལ་བའི་ཕྱིར།

ལེའུ་གཉིས་པའི་མཐའ་དཔྱོད། . 561 རིགས་བརྗོད་དང་ཚོགས་བརྗོད་བཤད་པ
རྩོད་སྤོང་ལ་ཁོ་ན་རེ་རློམ་པ། འོ་ན། གཟུགས་མེད་ཁམས་སུ་གཟུགས་ཡོད་པར་ཐལ། དེ་ན་
གཟུགས་ཀྱི་ས་བོན་ཡོད་པའི་ཕྱིར་ན་ཤིན་ཏུ་མ་ཁྱབ། ཁྱབ་སྟེ། དེའི་ས་བོན་དེ་བེམ་རིག་གང་རུང་མ་
ཡིན་པའི་ཕྱིར་ན་ཡང་མ་ཁྱབ། འོ་ན། དངོས་པོ་ལ་བེམ་རིག་གཉིས་སུ་གྲངས་མ་ངེས་པར་ཐལ་ལོ་ཞེ་
ན༑ འདོད་པ་ཁོ་ན་ཡིན་ཏེ། མཚུངས་ལྡན་མ་ཡིན་པའི་འདུ་བྱེད་ཡོད་པའི་ཕྱིར། ཁྱབ་སྟེ། དངོས་པོ་ལ་
མཚུངས་ལྡན་འདུ་བྱེད་ཀྱི་ཕུང་པོས་མ་ཁྱབ་པའི་ཕྱིར། མ་གྲུབ་ན། སྐྱེས་བུ་ཆོས་ཅན། དེར་ཐལ། དེའི་
ཕྱིར། ཡང་ཁོ་ན་རེ བུམ་པ་སྐྱེད་བྱེད་ཡིན་པ་བུམ་རྒྱུའི་མཚན་ཉིད་ཡིན་པར་ཐལ འབྲས་བུ་དེའི་སྐྱེད་
བྱེད་ཡིན་པ་འབྲས་བུ་དེའི་རྒྱུའི་མཚན་ཉིད་ཡིན་པའི་ཕྱིར་ན་ཤིན་ཏུ་མ་ཁྱབ། འདོད་། རི་བོང་རྭ་ཆོས་
ཅན༑ བུམ་པའི་རྒྱུ་ཡིན་པར་ཐལ། བུམ་པ་སྐྱེད་བྱེད་ཡིན་པའི་ཕྱིར། དེར་ཐལ། བུམ་པ་རྒྱུ་ཡིན་པའི་
ཕྱིར༑ འཁོར་གསུམ། ཡང་ཁོ་ན་རེ། མིག་དབང་ཆོས་ཅན། མིག་ཤེས་ཀྱི་ཉེར་ལེན་ཡིན་པར་
ཐལ༑ མིག་ཤེས་ཀྱི་རྫས་རྒྱུན་སྐྱེད་བྱེད་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། མིག་ཤེས་ཀྱི་རྒྱུན་
སྐྱེད་བྱེད་ཡིན་པའི་ཕྱིར་ཏེ། དེའི་ཐུན་མོང་མ་ཡིན་པའི་བདག་རྐྱེན་ཡིན་པའི་ཕྱིར། ཡང་ཁོ་ན་རེ། མིག་
ཤེས་རང་གི་དམིགས་རྐྱེན་དང་དེ་མ་ཐག་རྐྱེན་དང་བདག་རྐྱེན་གསུམ་གྱིས་བསྐྱེད་པ་མ་ཡིན་པར་
ཐལ། དེ་ཉེར་ལེན་དང་ལྷན་ཅིག་བྱེད་རྐྱེན་གཉིས་ལས་སྐྱེས་པའི་ཕྱིར་ན་མ་ཁྱབ་སྟེ། དབྱེ་བསྡུ་ཙམ་ཡིན་
པའི་ཕྱིར། འདོད་མི་ནུས་ཏེ། དེ་གསུམ་གྱི་འབྲས་བུ་མིག་ཤེས་གཅིག་ཡིན་ཡང་ལག་རྗེས་སོ་སོར་ཡོད་
པའི་ཕྱིར། སྔོན་འཛིན་མིག་ཤེས་ལ་སྔོན་པོའི་རྣམ་པ་འཆར་བ་དང་སྔོན་པོ་གསལ་རིག་གི་ཆ་དང་
གཟུགས་ཁོ་ན་འཛིན་པ་གསུམ་ཚང་བའི་ཕྱིར། རྩ་བར། དེ་ཕྱིར་མིག་དང་གཟུགས་དག་ལ །བརྟེན་
ནས་མིག་བློ་སྐྱེ་བར་འགྱུར། །ཞེས་གསུངས་པའི་ཕྱིར། དམིགས་བརྟགས་བཞིན། ཚུལ་གཉིས་ཀྱང་
ཤེས་དགོས་སོ། །

ལེའུ་གཉིས་པའི་མཐའ་དཔྱོད། མི་562 རིགས་བརྗོད་དང་ཚོག
རིགས་བརྗོད་དང་ཚོགས་བརྗོད་བཤད་པ།
གཉིས་པ་རྒྱས་བཤད་ཀྱི་དུ་མ་ཡོད་པའི་གྲངས་ཅན་གྱི་གྲངས་སོགས་རྫས་གྲུབ་འགོག་པའི་
སྐབས་ཀྱི་དེ་རྫས་གྲུབ་མེད་ཀྱང་ཆོས་དང་ཆོས་ཅན་བརྗོད་པའི་ཁྱད་པར་དང་རིགས་བརྗོད་ཚོགས་བརྗོད་
ཀྱི་ཁྱད་པར་གཉིས་ལས་དང་པོ་སྟོན་པ་ལ། རྩ་བར། དངོས་པོ་བརྗོད་པའི་སྒྲ་རྣམས་ཀྱིས། །ནས། དེས་
ན་བུམ་པ་གཟུགས་སོ་ཞེས། །གཞི་གཅིག་པ་ཅན་སྒྲ་མ་ཡིན། །ཞེས་བྱུང༌། གཉིས་པ་ནི། རྩ་
བར༑ དེས་ན་འདི་ནི་རིགས་དང་ནི། །ཚོགས་པ་བརྗོད་པའི་ཁྱད་པར་ཡིན། །དེ་སྤྱི་ཡན་ལག་ཏུ་བྱས་
ཏེ༑ །བུམ་པ་ཡི་ནི་གཟུགས་སོགས་ཞེས། །དེ་ནུས་ཁྱད་པར་སྟོན་པར་བྱེད། །ཕྱོགས་འདིས་གཞན་
ལའང་བརྗོད་པར་བྱ། །ཞེས་བྱུང༌། འདིར་འཕྲོས་སྦྱོར་མཐའ་དཔྱད་པ་གསུམ་ལས། དང་པོ་
སླ༑ གཉིས་པ་ནི། ཤེས་བྱ་ཆོས་ཅན། སྤྱི་དོན་རྫས་གཞན་མེད་ན་རིགས་བརྗོད་ཀྱི་སྒྲ་དང་ཚོགས་བརྗོད་
ཀྱི་སྒྲའི་ཁྱད་པར་མེད་མི་དགོས་ཏེ། རིགས་བརྗོད་ཀྱི་སྒྲ་དེ་རིགས་སྤྱི་རྣམས་ལ་དངོས་སུ་འཇུག་
ལ༑ ཚོགས་བརྗོད་ཀྱི་སྒྲ་དེ་ཚོགས་སྤྱི་རྣམས་ལ་དངོས་སུ་མི་འཇུག་པའི་ཕྱིར། དང་པོ་གྲུབ་སྟེ། རིགས་
བརྗོད་བུམ་པ་ཞེས་པའི་སྒྲ་དེ་བུམ་པའི་རིགས་ཀྱི་ཡ་གྱལ་གསེར་བུམ་སོགས་ལ་དངོས་སུ་འཇུག་པའི་
ཕྱིར་ཏེ། དེ་དག་བུམ་པ་ཡིན་པའི་ཕྱིར་ཏེ། རྩ་བར། དེ་མཚུངས་འབྲས་བུ་ཡི། །རྒྱུན་མིན་པ་ནི་རྣམ་
གཅོད་ལ། །བུམ་པའི་སྒྲ་ནི་འཇུག་པར་འགྱུར། །ཞེས་དང༌། མཁས་གྲུབ་ཊིཀ་ཆེན་ལས། དེས་ན་བུམ་
པ་ཞེས་པའི་སྒྲ་དེ་བུམ་པའི་བྱེ་བྲག་རྣམས་ལ་ལྟོས་ནས་རིགས་བརྗོད་ཀྱི་སྒྲ་ཡིན་པས་རིགས་ཅན་དེ་དག་
བརྗོད་པར་བྱ་བར་མི་སྤོང་ལ། ཞེས་དང༌། རྣམ་བཤད་ལས། སྔ་མས་རིགས་ཅན་བརྗོད་བྱར་མི་
སྤོང་༑ ཞེས་གསུངས་པའི་ཕྱིར། གཉིས་པ་གྲུབ་སྟེ། ཚོགས་བརྗོད་བུམ་པ་ཞེས་པའི་སྒྲ་དེ་བུམ་པའི་
ཚོགས་པ་ཅན་གཟུགས་དྲི་རོ་རེག་དང་རྡུལ་ཕྲན་རྣམས་ལ་དངོས་སུ་མི་འཇུག་པའི་ཕྱིར། བུམ་པའི་
གཟུགས་སོགས་བུམ་པ་མ་ཡིན་པའི་ཕྱིར། རྩ་བར། གཟུགས་སོགས་ནུས་པའི་ཁྱད་པར་ནི། །སྤོང་བས་

563ལེའུ་གཉིས་བའི་མཐའ་དཔྱོད། རི་རིགས་བརྗོད་དང་ཚོགས་བརྗོད་བཤད་པ
ཞེས་དང༌། མཁས་གྲུབ་ཊི ཀ་ཆེན་ལས། བུམ་པའི་གཟུགས་སོགས་ལ་ལྟོས་ནས་ཚོགས་བརྗོད་ཀྱི་སྒྲ་
ཡིན་པའི་ཚོགས་པ་ཅན་དེ་དག་བརྗོད་བྱར་སྤོང་ཞིང་། ཞེས་དང་། རྣམ་བཤད་ལས། ཕྱི་མའི་ཚོགས་པ་
ཅན་བརྗོད་བྱར་སྤོང་ང རྗོད་དང་ཚོགས་པ་བརྗོད་པའི་ཁྱད་པར་ཡིན། ཞེས་གསུངས་པའི་
ཕྱིར།
མཐའ་དཔྱད་ལ་ཁ་ཅིག་ན་རེ ཁྱོད་དངོས་སུ་འཇུག་པའི་གཞི་ཡང་ཡིན། རིགས་སྤྱི་ཡང་ཡིན་
པའི་གཞི་མཐུན་ཡོད་པ་གང་ཞིག རྗོད་བྱེད་སྒྲར་དམིགས་པ་རིགས་བརྗོད་ཀྱི་སྒྲའི་མཚན་ཉིད། ཁྱོད་
དངོས་སུ་འཇུག་པའི་གཞི་ཡང་ཡིན་ཚོགས་སྤྱི་ཡང་ཡིན་པའི་གཞི་མཐུན་ཡོད་པ་གང་ཞིག རྗོད་བྱེད་ཀྱི་
སྒྲར་དམིགས་པ་ཚོགས་བརྗོད་ཀྱི་སྒྲའི་མཚན་ཉིད་ཟེར་ན། དང་པོ་ལ། དངོས་པོའི་མཚན་ཉིད་ཅེས་པའི་
སྒྲ་ཆོས་ཅན། རིགས་བརྗོད་ཀྱི་སྒྲ་ཡིན་པར་ཐལ། ཁྱོད་དངོས་མིང་དུ་འཇུག་པའི་གཞི་ཡང་ཡིན་རིགས་
སྤྱི་ཡང་ཡིན་པའི་གཞི་མཐུན་ཡོད། རྗོད་བྱེད་ཀྱི་སྒྲར་དམིགས་པ་ཡིན་པའི་ཕྱིར། གཉིས་པ་སླ། དང་པོ་
གྲུབ་སྟེ། དོན་བྱེད་ནུས་པ་དེ་དེ་འདྲའི་གཞི་མཐུན་ཡིན་པའི་ཕྱིར། དེར་ཐལ། དེ་ལ་དངོས་པོའི་མཚན་
ཉིད་ཀྱི་སྒྲ་དངོས་སུ་འཇུག་པའི་ཕྱིར་ཏེ། དེ་དེ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་
དངོས་མིང་དུ་འཇུག་པའི་གཞི་དང་རིགས་སྤྱིའི་གཞི་མཐུན་ཡོད་པར་ཐལ། ཁྱོད་རིགས་བརྗོད་ཀྱི་སྒྲ་ཡིན་
པའི་ཕྱིར། འདོད་ན། དངོས་པོའི་མཚན་ཉིད་ཆོས་ཅན། སྤྱི་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། ཁྱོད་ཀྱི་བྱེ་བྲག་མེད་པའི་ཕྱིར། དམ་བཅའ་ཕྱི་མ་ལ། ཤེས་བྱ་ཞེས་པའི་སྒྲ་ཆོས་ཅན། ཚོགས་
བརྗོད་ཀྱི་སྒྲ་ཡིན་པར་ཐལ། ཁྱོད་དངོས་སུ་འཇུག་པ་དང་ཚོགས་སྤྱིའི་གཞི་མཐུན་ཡོད། རྗོད་བྱེད་ཀྱི་སྒྲ་
ཡིན་པའི་ཕྱིར། དང་པོ་སྒྲུབ་སྟེ། བུམ་པ་དེ་དེ་འདྲའི་གཞི་མཐུན་ཡིན་པའི་ཕྱིར། དེར་ཐལ། བུམ་པ་ལ་
ཤེས་བྱའི་སྒྲ་དངོས་སུ་འཇུག་པ་གང༌། ཚོགས་སྤྱི་ཡིན་པའི་ཕྱིར། དང་པོ་གྲུབ་སྟེ། ཤེས་བྱའི་བྱེ་བྲག་
ཡིན་པའི་ཕྱིར། ཁྱབ་སྟེ། ཤེས་བྱའི་རིགས་བརྗོད་ཀྱི་དོན་ཡོད་པའི་ཕྱིར། དཔེར་ན་བུམ་པའི་རིགས་
བརྗོད་ཀྱི་དོན་བུམ་པའི་བྱེ་བྲག་ཡིན་ན་བུམ་པའི་སྒྲ་དངོས་སུ་འཇུག་པའི་ཁྱབ་པ་བཞིན་ཡིན་པའི་

564ལེའུ་གཉིས་པའི་མཐའ་དཔྱོད། ཏརི རིགས་བརྗོད་དང་ཚོགས་བརྗོད་བཤད་པ
ཕྱིར༑ ཊིཀ་ཆེན་ལས། དེའི་རྒྱུ་མཚན་ཡང་བུམ་པའི་བྱེ་བྲག་ཡིན་ན་བུམ་པ་ཡིན་པས་ཁྱབ་པས་དེ་དག་
ལ་བུམ་པ་ཞེས་པའི་སྒྲ་དོན་མཐུན་འཇུག་པས་ཁྱབ་ལ། ཞེས་གསུངས་པའི་ཕྱིར། རྟགས་གཉིས་པ་གྲུབ་
སྟེ༑ བེམ་པོ་ཡིན་པའི་ཕྱིར། རྩ་བར་འདོད་ན། ཤེས་བྱ་ཞེས་པའི་སྒྲ་ཆོས་ཅན། ཁྱོད་དངོས་མིང་དུ་
འཇུག་པའི་གཞི་དང་ཚོགས་སྤྱིའི་གཞི་མཐུན་ཡོད་པར་ཐལ། འདོད་པའི་ཕྱིར། འདོད་ན། ཤེས་བྱ་རྡུལ་
དུ་མ་འདུས་པ་ཡིན་པར་ཐལ། འདོད་པའི་ཕྱིར། ཡང་ཁ་ཅིག་ན་རེ། ཁྱོད་དངོས་མིང་དུ་འཇུག་པའི་གཞི་
དང་རྡུལ་རྫས་བརྒྱད་འདུས་ཀྱི་གོང་བུའི་གཞི་མཐུན་ཡོད་པའི་རྗོད་བྱེད། ཚོགས་བརྗོད་ཀྱི་སྒྲའི་མཚན་
ཉིད་ཟེར་བ་ལ། ཁ་ཅིག་ན་རེ། མེ་རྡུལ་གཉིས་ཚོགས་པའི་གོང་བུ་ཞེས་བརྗོད་པའི་སྒྲ་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ མེ་རྡུལ་གཉིས་པོ་དེ་འདྲའི་གཞི་མཐུན་ཡིན་པའི་
ཕྱིར༑ འདོད་ན། མེ་རྡུལ་གཉིས་པོ་ཆོས་ཅན། རྡུལ་རྫས་བརྒྱད་འདུས་ཀྱི་གོང་བུ་ཡིན་པར་ཐལ། འདོད་
པའི་ཕྱིར། འདོད་ན། འབྱུང་བཞིའི་རྡུལ་དུ་མ་འདུས་པར་ཐལ། འདོད་པའི་ཕྱིར་ན་ཤིན་ཏུ་མ་ཁྱབ། འོ་
ན༑ རྡུལ་རྫས་བརྒྱད་འདུས་ཡིན་ན་འབྱུང་བཞིའི་རྡུལ་དུ་མ་འདུས་པས་ཁྱབ་པར་ཐལ། བླུན་པོ་ཁྱོད་ཀྱི་ཞེ་
འདོད་འཐད་པའི་ཕྱིར། འདོད་ན། རྡུལ་ཕྲ་རབ་ཆོས་ཅན། ཁྱོད་འབྱུང་བཞིའི་རྡུལ་དུ་མ་འདུས་པར་
ཐལ༑ ཁྱོད་རྡུལ་རྫས་བརྒྱད་འདུས་ཀྱི་གོང་བུ་ཡིན་པའི་ཕྱིར། འཁོར་གསུམ། རྟགས་གྲུབ་སྟེ། དེ་ནང་
པའི་གྲུབ་མཐའ་བཞི་ཀས་ཁས་ལེན་པའི་ཕྱིར། མཛོད་ལས། འདོད་ན་དབང་པོ་མེད་པ་དང༌། ། སྒྲ་མེད་
ཕྲ་རབ་རྡུལ་རྫས་བརྒྱད། །ཅེས་དང༌། རིན་ཆེན་ཕྲེང་བ་ལས། གང་གསུམ་མེད་པར་རེ་རེ་མེད། །ཅེས་
དང་༑ རྣལ་འབྱོར་སྤྱོད་པའི་སར་འདི་བཞིན་བཤད་པའི་ཕྱིར། རྩ་བར་འདོད་ན། རྡུལ་ཕྲ་རབ་ཆོས་
ཅན། ཁྱོད་ལ་ཆུ་རྡུལ་ཡང་ཚོགས་པར་ཐལ། ཁྱོད་འབྱུང་བཞིའི་རྡུལ་དུ་མ་འདུས་པའི་ཕྱིར། འདོད་
ན༑ ཁྱོད་རྡུལ་ཕྲ་རབ་མ་ཡིན་པར་ཐལ། ཕྲ་རབ་དང་རྡུལ་ཕྲན་དང་ལྕགས་རྡུལ་དང་ཆུ་རྡུལ་བཞི་འོག་མ་
འོག་མ་བདུན་འགྱུར་གོང་འཕེལ་བྱས་པའི་ཆུ་རྡུལ་ཡང་ཚོགས་པའི་གོང་བུ་ཡིན་པའི་ཕྱིར། མཛོད་
ལས། སྐད་ཅིག་ཕྲ་རབ་རྡུལ་དང་ནི། །རྡུལ་ཕྲན་དང་ནི་དེ་བཞིན་དུ། །ལྕགས་ཆུ་རི་བོང་ལུག་དང་

ལེའུ་གཉིས་པའི་མཐའ་དཔྱོད། m 565
རིགས་བརྗོད་དང་ཚོགས་བརྗོད་བཤད་པ
་གླང་། །ཉི་ཟེར་རྡུལ་དང་སྲོ་མ་དང་། །དེ་ལས་བྱུང་དང་དེ་བཞིན་དུ། །སོར་ཚིགས་ཞེས་བྱ་གོང་བདུན་
བསྒྱུར། །ཞེས་གསུངས་པའི་ཕྱིར། གཞན་ཡང་། འབྱུང་བཞིའི་རྫས་ཚང་ན་འབྱུང་བཞིའི་རྡུལ་འདུས་
པས་ཁྱབ་པར་ཐལ་ལོ། །འདོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། མཛོད་ལས། སྒྲ་མེད་ཕྲ་
རབ་རྡུལ་རྫས་བརྒྱད། །ཅེས་གསུངས་པའི་ཕྱིར། འདོད་ན། རྡུལ་ཕྲ་རབ་ལ་མེ་རྡུལ་དང་ཆུ་རྡུལ་འདུས་
པ་བསགས་པར་ཐལ། འདོད་པ་དེའི་ཕྱིར། འདོད་ན། མཛོད་ལས། སྐད་ཅིག་ཕྲ་རབ་རྡུལ་དང་
ནི༑ ༑ནས ལྕགས་ཆུ་རི་བོང་ལུག་དང་གླང༌། །ཞེས་གསུངས་པ་མི་འཐད་པར་ཐལ། རྡུལ་ཕྲ་རབ་ཆུ་
རྡུལ་གྱིས་བསགས་པ་དེ་ཡིན་པའི་ཕྱིར། གཞན་ཡང་། མེ་འབའ་ཞིག་གི་རྫས་རྡུལ་ཡེན་གར་བ་ཡོད་
པར་ཐལ། རྡུལ་ལ་རྡུལ་རྫས་བརྒྱད་ཚང་བས་མ་ཁྱབ་པའི་ཕྱིར། རྟགས་ཁས། འཁོར་གསུམ འདོད་
ན༑ གཞན་སྡེའི་ལུགས་ཁས་ལེན་རིགས་པར་ཐལ། འདོད་པ་དེའི་ཕྱིར། ཁྱབ་སྟེ། རྡུལ་རྫས་བརྒྱད་པོ་
གང་རུང་གཅིག་མེད་ན་རྡུལ་དུ་མི་རུང་བའི་ཕྱིར། དེར་ཐལ། ཆུ་རྫས་མེད་ན་སྡུད་པ་མི་འཐད། མེ་རྫས་
མེད་ན་སྨིན་པ་མི་འཐད། རླུང་རྫས་མེད་ན་གཡོ་བ་མི་འཐད། ས་རྫས་མེད་སྲ་བ་སོགས་མི་འཐད་པ་
མཛོད་འགྲེལ་ལས་བཤད་པའི་ཕྱིར།
གཉིས་པ་རང་ལུགས་ནི། དོན་ཐོབ་བྱས་ན། རང་ཉིད་དངོས་མིང་འཇུག་པའི་གཞི་ཡང་ཡིན་
རིགས་སྤྱི་ཡང་ཡིན་པའི་གཞི་མཐུན་ཡོད་པའི་མཉན་བྱ་དེ་རིགས་བརྗོད་ཀྱི་མིང་གི་མཚན་ཉིད། མཚན་
གཞི་བུམ་པ་ཞེས་བརྗོད་པའི་སྒྲ་ལྟ་བུ། དེ་ཡང་རྩོད་པའི་ཚེ་ན། རིགས་སྦྱི་དངོས་སུ་བརྗོད་པའི་མཉན་བྱ་
དེ༑ རིགས་བརྗོད་ཀྱི་སྒྲའི་མཚན་ཉིད། སྒྲའི་སྒོ་ནས་མིང་ཚིག་གཉིས་ཡོད། ཤེས་བྱ་ཞེས་པ་དང་པོ་
དང་༑ ཤེས་བྱ་ཡོད་པ་གཞལ་བྱ་རྣམས་ལྟ་བུ་གཉིས་པ་ཡིན། སྤྱི་དང་རིགས་སྤྱི་དོན་གཅིག རང་ཉིད་
དངོས་མིང་དུ་འཇུག་པའི་གཞི་ཡང་ཡིན་ཚོགས་སྤྱི་ཡང་ཡིན་པའི་གཞི་མཐུན་ཡོད་པའི་མཉན་བྱ་
དེ༑ ཚོགས་བརྗོད་ཀྱི་མིང་གི་མཚན་ཉིད། མཚན་གཞི་ཀ་བུམ་གཉིས་ཞེས་པའི་སྒྲ་ལྟ་བུ། དེ་ཡང་རྩོང་
བའི་ཚེ་ན། ཚོགས་སྤྱི་དངོས་སུ་བརྗོད་པའི་མཉན་བྱ་དེ ཚོགས་བརྗོད་ཀྱི་སྒྲའི་མཚན་ཉིད། སྒྲའི་སྒོ་

566 རིགས་བརྗོད་དང་ཚོགས་བརྗོད་བཤད་པ
ལེའུ་གཉིས་པའི་མཐའ་དཔྱོད།
ནས་དབྱེ་ན་མིང་ཚིག་གཉིས་ལས སྒྲའི་རྣམ་དབྱེ་བརྒྱད་ཀྱི་ཤིང་ལ་སྦྱར་ན། ཤིང་ཞེས་པ་དང་པོ། ལྷག་
མ་ཤིང་ལ་རླུང་གིས་སྐྱོད་ལྟ་བུ་ནས་འབོད་པའི་བར་བརྒྱད་ལྟ་བུའི་ལྷག་མ་བདུན་ཚོགས་བརྗོད་ཀྱི་ཚིག་ཏུ་
གྱུར་པའི་སྒྲར་རུང༌། དེས་ན་ཚོགས་བརྗོད་ཀྱི་སྒྲ་དང་རིགས་བརྗོད་ཀྱི་སྒྲ་གཉིས་གང་རུང་ལའང་མིང་
གིས་མ་ཁྱབ་སྟེ། ཚིག་ཀྱང་ཡོད་པའི་ཕྱིར་ཏེ ཚོགས་སྦྱི་ལ་ཤིན་ཏུ་མང་བའི་ཕྱིར། རྔུལ་དུ་མ་འདུས་
པའི་གོང་བུ་དང་ཚོགས་སྤྱི་དོན་གཅིག ཚོགས་བརྗོད་དང་རིགས་བརྗོད་ཀྱི་སྒྲ་ཡིན་མིན་ཅི་རིགས་ལ་མུ་
བཞི་ཡོད་དེ། ཚོགས་བརྗོད་ཁོ་ན་ཡིན་ལ་རིགས་བརྗོད་མ་ཡིན་པ་ཀ་བུམ་གཉིས་ཞེས་པ་ལྟ་བུ་
དང་༑ རིགས་བརྗོད་ཁོ་ན་ཡིན་ལ་ཚོགས་བརྗོད་མ་ཡིན་པ་ཤེས་བྱ་ཞེས་པ་ལྟ་བུ། གཉིས་ཀ་ཡིན་པ་བུམ་
པ་ཞེས་པ་ལྟ་བུ། རྟག་དངོས་གཉིས་ཞེས་པ་ལྟ་བུ་གཉིས་ཀ་མ་ཡིན་པའི་སྒྲ་ཡིན་པའི་ཕྱིར། དང་པོ་གྲུབ་
སྟེ༑ ཀ་བུམ་གཉིས་ཚོགས་སྤྱི་ཡིན་ལ་རིགས་སྤྱི་མ་ཡིན་པའི་ཕྱིར། རྡུལ་དུ་མ་འདུས་པས་ཚོགས་སྤྱི་
ཡིན་ཞིང་ཡིན་པ་མེད་པས་རིགས་སྤྱི་མ་ཡིན་པའི་ཕྱིར། གཉིས་པ་གྲུབ་སྟེ། ཤེས་བྱ་དེ་རིགས་སྤྱི་ཡིན་
ལ་ཚོགས་སྤྱི་མ་ཡིན་པའི་ཕྱིར། གསུམ་པ་གྲུབ་སྟེ། བུམ་པ་དེ་རང་གི་རིགས་ལ་ལྟོས་ནས་རིགས་སྤྱི་
དང་༑ རང་གིས་གཟུགས་དྲི་སོགས་ལ་ལྟོས་ནས་ཚོགས་སྤྱི་ཡིན་པའི་ཕྱིར། རྣམ་བཤད་ལས། གཉིས་
ཀ་ཡིན་པ་ནི་བུམ་པ་ཞེས་བརྗོད་པ་ལྟ་བུ། །ཞེས་གསུངས་པའི་ཕྱིར། བཞི་པ་གྲུབ་སྟེ། དེ་ཡིན་པ་མེད་
པའི་རྟག་པ་ཡིན་པས་རིགས་སྤྱི་ཚོགས་སྤྱི་གང་ཡང་མ་ཡིན་པའི་ཕྱིར། རྣམ་བཤད་ལས། གཉིས་ཀ་མ་
ཡིན་པ་ནི་དེ་དག་ལས་མ་གཏོགས་པ་རྣམས་སོ། །ཞེས་གསུངས་པའི་ཕྱིར།
རྩོད་སྤོང་ལ་ཁོ་ན་རེ། ཚོགས་བརྗོད་དང་རིགས་བརྗོད་ཀྱི་སྒྲ་གང་རུང་ཡིན་ན་མིང་ཡིན་དགོས་
པར་ཐལ། སྒྲ་ཡིན་ན། དེ་གང་རུང་ཡིན་མི་དགོས་པའི་ཕྱིར་ན་མ་ཁྱབ། རྟགས་གྲུབ་སྟེ དེ་གཉིས་གང་
ཡང་མ་ཡིན་པའི་དེ་ཡོད་པའི་ཕྱིར། ནགས་ཚལ་རྣམས་རླུང་གི་བསྐྱོད་ཅེས་པའི་སྒྲ་ཆོས་ཅན། མིང་ཡིན་
པར་ཐལ། དེ་གཉིས་གང་རུང་ཡིན་པའི་ཕྱིར། དེར་ཐལ། ཚོགས་སྤྱི་དངོས་སུ་བརྗོད་པའི་སྒྲ་ཡིན་པའི་
ཕྱིར༑ དེར་ཐལ། ཚོགས་སྤྱི་ལས་ཀྱི་སྒོ་ནས་དངོས་སུ་བརྗོད་པའི་སྒྲ་ཡིན་པའི་ཕྱིར། ངེ་ངེར་

567 རིགས་བརྗོད་དང་ཚོགས་བརྗོད་བཤད་བ
ལེའུ་གཉིས་པའི་མཐའ་དཔྱོད།
ཐལ༑ ཚོགས་བརྗོད་ཀྱི་སྒྲའི་གནས་བརྒྱད་ཡོད་པའི་ཕྱིར། གོང་དུ་འདོད་ན། དེ་ཆོས་ཅན། མིང་མ་ཡིན་
པར་ཐལ། ཚིག་ཡིན་པའི་ཕྱིར། དེར་ཐལ། ཏིང་སུ་བ་གང་རུང་གི་མཐའ་ཅན་གྱི་ཚིག་ཡིན་པའི་ཕྱིར་
ཏེ༑ རྣམ་དབྱེ་གཉིས་པ་ལས་སུ་བྱ་བའི་ཚིག་ཡིན་པའི་ཕྱིར། དེར་ཐལ། དེའི་མཚན་གཞི་ཡོང་པའི་
ཕྱིར༑ ཡང་ཁོ་ན་རེ། ཀ་བ་ཞེས་པའི་ངག་དང་བུམ་པ་ཞེས་པའི་ངག་གཉིས་ཀ་ཆོས་ཅན། ཁྱོད་དངོས་
མིང་དུ་འཇུག་པའི་གཞི་ཡང་ཡིན་ཚོགས་སྤྱི་ཡང་ཡིན་པའི་གཞི་མཐུན་ཡོད་པར་ཐལ། ཁྱོད་ཚོགས་
བརྗོད་ཀྱི་མིང་ཡིན་པའི་ཕྱིར། དེར་ཐལ། ཁྱོད་ཚོགས་བརྗོད་ཀྱི་མིང་དུ་མ་ཡིན་པའི་ཕྱིར་ན་མ་
ཁྱབ༑ རྟགས་གྲུབ་སྟེ། ཚོགས་བརྗོད་ཀྱི་མིང་དུ་མ་ཡོད་པའི་ཕྱིར། འདོད་མི་ནུས་ཏེ། ཁྱོད་འགལ་བའི་
ཚོགས་སྤྱི་དུ་མའི་མིང་བསྡུས་པ་དེ་ཡིན་པའི་ཕྱིར། ཡང་ཁོ་ན་རེ། ངག་དེ་གཉིས་ཆོས་ཅན། རིགས་
བརྗོད་ཀྱི་སྒྲ་ཡིན་པར་ཐལ། དེ་གཉིས་རེ་རེ་ནས་དེ་ཡིན་པའི་ཕྱིར། འདོད་ན། ཁྱོད་དངོས་མིང་དུ་འཇུག་
པའི་གཞི་ཡང་ཡིན་རིགས་སྤྱི་ཡང་ཡིན་པའི་གཞི་མཐུན་ཡོད་པར་ཐལ། ཁྱོད་རིགས་བརྗོད་ཀྱི་སྒྲ་ཡིན་
པའི་ཕྱིར་ན་མ་ཁྱབ་སྟེ། རིགས་བརྗོད་ཀྱི་སྒྲ་ཐ་དད་དུ་མ་འདུས་པ་ཡིན་པའི་ཕྱིར། འདོད་མི་ནུས་ཏེ
བ་ཡང་དེ་མ་ཡིན། བུམ་པ་ཡང་དེ་མ་ཡིན་པའི་ཕྱིར། རིགས་བརྗོད་དང་ཚོགས་བརྗོད་ཀྱི་སྒྲ་རིགས་ངང་
ཚོགས་ཅན་ལ་འཇུག་པ་མཚུངས་པར་ཐལ། དེ་གཉིས་མི་འགལ་བའི་ཕྱིར་ན་མ་ཁྱབ། འདོད་མི་ནུས་
ཏེ༑ ཚོགས་བརྗོད་ཀྱི་སྒྲས་ཚོགས་ཅན་དངོས་སུ་བརྗོད་པར་མི་བྱེད། རིགས་བརྗོད་ཀྱི་སྒྲས་རང་གི་
རིགས་ཅན་རྣམས་བརྗོད་པའི་ཕྱིར། ལུང་རིགས་ཀྱིས་བཤད་ཟིན་ཏོ།
སྨྲས་པ།
རྨོངས་ཞེན་ཚིག་སྤྱི་ཙམ་མིན་སྐྱབས་གསུམ་རིན་ཆེན་རིགས་པ་བྱེ་བས་གྲུབ།
ཁྱི་ཕག་འང་ངེས་འབྱུང་ཚོར་གདུང་ཙམ་མིན་འདུ་བྱེད་སྲིན་མོའི་མཚང་བརྒྱ་མཐོང༌། །
དྲི་མ་རང་བཞིན་ལ་མིན་རྟག་མིན་གཞན་མིན་གཉེན་པོ་མཐོང་བས་གཞོམ་ཚུལ་རྟོགས།
འཁོར་ལོ་བཞི་ལྡན་རྟེན་ན་ནོར་བུར་མཁྱེན་ནམ་ཤེས་རབ་ཅན། །

ལེའུ་གཉིས་པའི་མཐའ་དཔྱོད། 563 ལྷག་མ་བཞི་བཤད་པའི་ལེའུའི་གཞུང་སོ་སོར་སྟོན་པ
འཇིག་རྟེན་གསུམ་འདི་དབྱར་གྱི་དགའ་ཚལ་ཟླ།
འགྲོ་བའི་སྐྱེ་འཆི་ཆུ་ཡི་གཉེར་མ་ཡིན།
སྲིད་པའི་ཕུན་ཚོགས་གློག་གི་སྣང་བ་འཛིན།
སེམས་ཀྱི་རྒྱལ་པོའི་གདན་དེ་གནོན་རེ་རན།
བ་མ་རྣམས་ངལ་བའི་ཚུལ་བསམ་སྟེ། །
མཁས་གྲུབ་བྱེ་བས་གཤེགས་པའི་དབུ་སེམས་ལམ།
འཇུག་ངོགས་མཆོག་དེར་ཞུགས་ནས་སྐུ་བཞིའི་གར། །
ཆོས་སྐུའི་སྒོ་བརྒྱ་གདངས་དེར་བྱེད་པར་སྤྲོ།
ཞེས་པའང་བར་སྐབས་ཀྱི་ཚིགས་སུ་བཅད་པའོ།། །།
ཁྱད་པར་ལྷག་པ་བཞི་བཤད་པའི་ལེའུའི་གཞུང་སོ་སོར་སྟོན་པ།
གཉིས་པ་སྐྱེ་བ་རྩོད་པ་དང་ལན་གཉིས་ལས དང་པོ་ནི། རྩ་བར། གོམས་ལས་ཁྱད་པར་
འགྱུར་ན་ཡང༌། །མཆོངས་དང་ཆུ་ཡི་དྲོད་བཞིན་དུ། །རང་བཞིན་ལས་འདས་མིན་ཞེ་ན། །ཞེས་
བྱུང་༑ དོན་ནི། དཔྱོད་པ་བ་ན་རེ། སྙིང་རྗེ་གོམས་པས་ཅུང་ཟད་ཁྱད་པར་འགྱུར་ཡང་ཚད་ཅན་ལས་
འདས་ནས་མཐའ་མེད་དུ་མི་འཕེལ་ཏེ། ཚད་ཅན་དུ་ངེས་པའི་ཕྱིར། དཔེར་ན་མཆོངས་དང་ཆུའི་ཚ་བ་
བཞིན་ཟེར། གཉིས་པ་ལན་ཡོད་དེ། དཔེ་མི་མཚུངས་པ་དང་། དེ་ལ་རྩོད་བ་སྤོང་བ་གཉིས་ཡོད་པའི་
ཕྱིར༑ དང་པོ་ཡོད་དེ། བརྩེ་སོགས་མཐའ་མེད་དུ་འཕེལ་བའི་རྒྱུ་ངོས་གཟུང་དུ་ཡོད་པ་གང་ཞིག དེ་
མཆོངས་བ་དང་ཆུའི་དྲོད་ལ་མེད། བརྩེ་བ་དང་སོགས་སྒྲས་བསྟན་པའི་ཤེས་རབ་ཏིང་འཛིན་རྣམས་ལ་
ཡོད་པའི་ཕྱིར། དང་པོ་གྲུབ་སྟེ། བརྩེ་བ་དང་ཤེས་རབ་ཆོས་ཅན། ཁྱོད་མཐའ་མེད་དུ་མི་འཕེལ་བ་མ་

ལེའུ་གཉིས་པའི་མཐའ་དཔྱོད། 569 ལྷག་མ་བཞི་བཤད་བའི་ལེའུའི་གཞུང་སོ་སོར་སྟོན་པ།
ཡིན་ཏེ། ཁྱོད་རྟེན་བརྟན་པ་དང་གོམས་ཟིན་འབད་རྩོལ་སླར་བསྐྱར་མ་ལ་ལྟོས་མི་དགོས་པའི་སེམས་ཀྱི་
ཡོན་ཏན་ཡིན་བའི་ཕྱིར། ཞེས་པའི་རྟགས་ཀྱིས་གྲུབ་པའི་ཕྱིར་དང་། རྟེན་མི་བརྟན་པ་མཐའ་མེད་དུ་མི་
འཕེལ་ཡང་ཁྱོད་རྟེན་བརྟན་པའི་སེམས་ཀྱི་ཡོན་ཏན་ཡིན་པའི་ཕྱིར་རོ། །རྩ་བར། བྱས་ཏེ་གལ་ཏེ་སླར་
ཡང་ནི། །འབད་རྩོལ་ལ་ནི་ལྟོས་འགྱུར་རམ། །རྟེན་མི་བརྟན་པ་ཉིད་འགྱུར་ན། །ཁྱད་པར་དག་ནི་མི་
འཕེལ་ན། རང་བཞིན་དེ་འདྲ་མ་ཡིན་ཏེ། །ཞེས་གསུངས་པའི་ཕྱིར། གཉིས་པ་གྲུབ་སྟེ། མཆོངས་དང་
ཆུའི་དྲོད་རྟེན་མི་བརྟན་པ་དང་སླར་ཡང་འབད་རྩོ་ལ་ལ་ལྟོས་པ་ཅན་ཡིན་པས་ན་མཐའ་མེད་དུ་མི་འཕེལ་
བའི་ཕྱིར། རྩ་བར། དེ་ལ་ཕན་འདོགས་ནུས་པ་རྣམས། །ཞེས་པ་ནས། ཁྱད་པར་འཕེལ་ཡང་རང་
བཞིན་ཉིད། །མིན་ཕྱིར། ཞེས་གསུངས་པའི་ཕྱིར། གསུམ་པ་གྲུབ་སྟེ། བརྩེ་བ་དང་ཤེས་རབ་སོགས་
རྟེན་བརྟན་པ་དང་གོམས་ཟིན་སླར་བསྐྱར་མི་དགོས་པས་ན་ངམ་ངམ་ཤུགས་ཀྱིས་མཐའ་མེད་དུ་འཕེལ་
བའི་ཕྱིར། གང་ཚེ་བྱས་གྱུར་བ། །ཡང་རྩོལ་ལ་ལྟོས་མི་འགྱུར་ན། །ནས། བརྩེ་བ་ལ་སོགས་བློ་དེ་
དག །གོམས་པར་གྱུར་ན་གང་ན་གནས། །ཞེས་གསུངས་པའི་ཕྱིར།
གཉིས་པ་རྩོད་སྤོང་ནི། རྩ་བར། བརྩེ་རང་ས་བོན་ལས་བྱུང་བ། །ཞེས་སོགས་ཀྱིས་
བཤད། འདི་དག་སེམས་ཅན་ཐམས་ཅད་ལ་བརྩེ་བ་སྙིང་རྗེ་ཆེན་པོ་དང་ཤེས་རབ་ཀྱིས་གོམས་པ་མཐར་
ཕྱིན་རུང་བར་བཤད་པས་མཐར་ཐུག་ཐེག་པ་གཅིག་ལ་སྦྱར་ཡང་ཤིན་ཏུ་ལེགས་བར་གོ་སྟེ་རྒྱས་པར་མ་
སྤྲོས༑ གསུམ་པ་ནི། བརྩེ་ལྡན། ནས། དེ་ཉིད་སྟོན་པ་ཡིན་པར་འདོད། །ཅེས་པའི་བར་གྱིས་སྟོན་པ་
བདག་མེད་རྟོགས་པའི་ཤེས་རབ་དེ་འཆད་པར་གྲུབ་སྟེ། མདོར་བསྟན། རྒྱས་བཤད་དང༌། དོན་བསྡུ་
གསུམ་གྱིས་བཤད་པའི་ཕྱིར། དང་པོ་ནི། རྩ་བར། བརྩེ་ལྡན་སོགས་ཚིགས་བཅད་གཅིག་
བྱུང་༑ གཉིས་པ་རྒྱས་བཤད་ལ་བདེན་བཞིའི་གནས་ལུགས་རྟོགས་བྱེད་ཀྱི་ཐབས་དང་། དེ་རྟོགས་ཚུལ་
གཉིས། དང་པོ་ཡོད་དེ། ལུང་དང་རིགས་པས་བདེན་བཞི་ལ་དཔྱོད་པ་དེ་ཡིན་པའི་ཕྱིར། རྩ་བར། ལུང་
དང་རིགས་པས་རྣམ་དཔྱོད་པ། །ཞེས་གསུངས་པའི་ཕྱིར། གཉིས་པ་ཡོད་དེ། སྡུག་ཀུན་ལ་རྟོགས་ཚུལ་

ལེའུ་གཉིས་པའི་མཐའ་དཔྱོད 570
ལྷག་མ་བཞི་བཤད་པའི་ལེའུའི་གཞུང་སོ་སོར་སྟོན་པ
དང་༑ འགོག་ལམ་ལ་རྟོགས་ཚུལ་གཉིས་ཡོད་པའི་ཕྱིར། དང་པོ་གྲུབ་སྟེ། རྩ་བར། སྡུག་བསྔལ་ཉིད་
ཀྱི་ཁྱད་པར་གྱིས། །ཞེས་སོགས་ཚིག་རྐང་ལྔ་བྱུང་། གཉིས་པ་གྲུབ་སྟེ། རྩ་བར། དེ་རྒྱུ་གཞོམ་ཕྱིར་དེ་
ཡི་ནི། །ཞེས་པ་ནས། དེ་མི་མཐུན་ཕྱོགས་ཀྱང་དེས་འགྱུར། །ཞེས་བྱུང་། དེ་ལ་འོ་ན་འཁོར་བའི་རྩ་བ་
དང་དེའི་གཉེན་པོ་དང༌། དེ་མངོན་དུ་འགྱུར་ཚུལ་གང་ཞེ་ན། དེ་གསུམ་ཡོད་དེ། དང་པོ་གང་ཟག་གི་
བདག་འཛིན་དང་། དེའི་གནོད་བྱེད་དེ་དེ་དང་འཛིན་སྟངས་འགལ་བའི་བདག་མེད་རྟོགས་པའི་ཤེས་རབ་
གཉེན་པོ་དང་། བསྐལ་ཆེན་དུ་མར་ཐབས་སྣ་ཚོགས་གོམས་པས་དེ་མངོན་དུ་འགྱུར་བའི་ཕྱིར། དང་པོ་
གྲུབ་སྟེ། རྩ་བར། བདག་དང་བདག་གིར་འཛིན་བྱས་པ། །འདུས་བྱས་སྤྱོད་ཡུལ་ཅན་ཆགས་ནི། །རྒྱུ་
ཡིན་ཞེས་བྱུང༌། གཉིས་པ་གྲུབ་སྟེ། རྩ་བར། དེ་ཡི་གནོད་བྱེད་ནི། །བདག་མེད་མཐོང་བ་འགལ་བ་
ཡིན༑ ༑ཞེས་གསུངས་པའི་ཕྱིར། གསུམ་པ་གྲུབ་སྟེ། དེའི་རྒྱུ་མཚན་གྱིས་སྐྱོན་ཡོན་མ་ལུས་པ་མངོན་དུ་
གྱུར་པས་ཐུགས་གསལ་བ་དང༌། རྒྱུ་མཚན་དེས་ན་ཉོན་མོངས་པར་མ་ཟད་བག་ཆགས་ཀྱང་མ་ལུས་
པར་སྤངས་པས་གཞན་དོན་མཐར་ཕྱིན་པ་དང༌། དེས་ན་ཉན་རང་ལས་ཁྱད་པར་འཕགས་པ་དང་། དེའི་
རྒྱུ་མཚན་གྱིས་ཐབས་གོམས་པ་མཐར་ཕྱིན་པའི་ཐུབ་པ་སྟོན་པ་མཐར་ཐུག་ཡིན་ཞེས་བཤང་པའི་
ཕྱིར། དང་པོ་གྲུབ་སྟེ། རྩ་བར། རྣམ་པ་དུ་མར་ཐབས་མང་པོར། །ཡུན་རིང་དུས་སུ་གོམས་པ་ལས།
དེ་ལ་སྐྱོན་དང་ཡོན་ཏན་དག །རབ་ཏུ་གསལ་བ་ཉིད་དུ་འགྱུར། །ཞེས་གསུངས་པའི་ཕྱིར། གཉིས་པ་
གྲུབ་སྟེ། རྩ་བར། དེས་ན་ཐུགས་ཀྱང་གསལ་བའི་ཕྱིར། །རྒྱུ་ཡི་བག་ཆགས་སྤངས་པ་ཡིན། །ཞེས་
གསུངས་པའི་ཕྱིར། གསུམ་པ་གྲུབ་སྟེ། རྩ་བར། ཐུབ་ཆེན་གཞན་དོན་འཇུག་ཅན་གྱི། །བསེ་རུ་ལ་
སོགས་ཁྱད་འདི་ཡིན། །ཞེས་གསུངས་པའི་ཕྱིར། བཞི་བ་གྲུབ་སྟེ། རྩ་བར། དེ་དོན་ཕྱིར་ན་ཐབས་
གོམས་པ། །དེ་ཉིད་སྟོན་པ་ཡིན་པར་འདོད། །ཅེས་གསུངས་པའི་ཕྱིར། འོ་ན། འདིའི་སྟོན་པ་སྟོན་པ་
མཐར་ཐུག་ཁོ་ནར་ངེས་སམ་ཞེ་ན་མ་ཡིན་ཏེ། བྱང་སེམས་གནས་སྐབས་ཀྱི་བདག་མེད་མངོན་སུམ་དུ་
རྟོགས་པའི་ཤེས་རབ་སྟོན་པ་མཐར་ཐུག་གི་རྒྱུ་ཡིན་པས་འབྲས་བུའི་མིང་གིས་བསྟན་པའི་ཕྱིར། རྣམ་

ལེའུ་གཉིས་པའི་མཐའ་དཔྱོད། ༢ 571 ལྷག་མ་བཞི་བཤད་པའི་ལེའུ འི་གཞུང་སོ་སོར་སྟོན་པ།
བཤད་ལས། གཞན་དོན་དུ་གོམས་པར་བྱས་པའི་སློབ་ལམ་དུས་ཀྱི་བདག་མེད་མངོན་སུམ་དུ་རྟོགས་
པའི་ཤེས་རབ་ཆོས་ཅན། སྟོན་པར་འདོགས་པའི་རྒྱུ་མཚན་ཡོད་དེ། སྟོན་པ་མཐར་ཐུག་དེའི་རྒྱུའི་
ཡིན་པའི་ཕྱིར། ཞེས་གསུངས་པའི་ཕྱིར།
གསུམ་པ་ལ་རང་དོན་ཕུན་ཚོགས་དང་གཞན་དོན་ཕུན་ཚོགས་བཤད་པ་གཉིས། དང་པོ་
ལ༑ ཁྱད་པར་གསུམ་ལྡན་བདེར་གཤེགས་སུ་བསྟན་པ་དང༌། དེ་ལ་རྩོད་སྤོང་གཉིས དང་པོ་ལ་མདོར་
བསྟན། རྒྱས་བཤད་གཉིས། དང་བོ་ནི། རྩ་བར། རྒྱུ་སྤངས་ཡོན་ཏན་གསུམ་བདེར་གཤེགས། །ཉིད་
ཡིན་ཞེས་བྱུང༌། སྡུག་བསྔལ་གྱི་རྒྱུ་བག་ཆགས་དང་བཅས་པ་སྤངས་པ་ཆོས་ཅན། བདེར་གཤེགས་ཉིད་
ཡིན་ཏེ། ལེགས་པར་སྤངས་པ་དང༌། སླར་མི་ལྡོག་པར་སྤངས་པ་དང་། མ་ལུས་པ་སྤངས་པའི་ཡོན་
ཏན་གསུམ་ལྡན་གྱི་སྤངས་པ་མཐར་ཐུག་ཡིན་པའི་ཕྱིར། སྐབས་འདིར་སྒྲིབ་གཉིས་ཤེས་དགོས་
ཀྱང་༑ འདིར་མི་རྟག་སོགས་བཅུ་དྲུག་ལ་ཉོན་མོངས་ཅན་མ་ཡིན་པའི་ཤེས་པ་ཤེས་སྒྲིབ་ཏུ་བསྟན་ཅིང་
གཟུང་འཛིན་རྫས་གཞན་མི་སྟོན་པའི་རྒྱུ་མཚན་ཡོད་དེ། ཐེག་པ་གསུམ་གའི་རིགས་ཅན་ལ་མཁོ་བའི་
ལམ་ཐུན་མོང་དུ་སྟོན་པའི་སྐབས་ཡིན་པའི་ཕྱིར། རྣམ་བཤད་ལས་ལེའུ་འདིར་ཉོན་སྒྲིབ་དང་མི་རྟག་
སོགས་བཅུ་དྲུག་ལ་ཉོན་མོངས་ཅན་མ་ཡིན་པའི་མི་ཤེས་པ་ཡོད་པ་དེ་ཉིད་ཤེས་སྒྲིབ་ཏུ་བྱས་པའི་སྒྲིབ་
གཉིས་སྤངས་པ་ཙམ་བདེར་གཤེགས་སུ་སྟོན་གྱི། གཟུང་འཛིན་རྫས་ཐ་དད་དུ་ཞེན་པའི་རྟོག་པ་ལ་ཤེས་
སྒྲིབ་ཏུ་བྱས་པའི་སྤངས་པ་མ་བསྟན་ཏེ། ཞེས་དང་། མཁས་གྲུབ་ཐམས་ཅད་མཁྱེན་པས་ཊིཀ་ཆེན་ལས་
ཀྱང་། ཅིའི་ཕྱིར་ཤེས་བྱའི་སྒྲིབ་པའི་བག་ཆགས་མ་ལུས་པ་སྤོང་པ་བྱེད་པའི་གཉེན་པོ་ཆོས་ཀྱི་བདག་
མེད་པ་བསྒོམ་པའི་ཚུལ་དག་མ་བཤད་ཅེ་ན་བདེན་མོད་ཀྱི། ཞེས་པ་ནས་རེ་ཞིག་ཆོས་ཀྱི་བདག་མེང་
དངོས་སུ་བསྟན་པའི་སྣོད་དུ་མི་རུང་བ་དག་རྗེས་སུ་བཟུང་བའི་ཕྱིར། ལེའུ་གཉིས་པ་འདིར་ཐེག་པ་ཆེན་
པོའི་ལམ་གྱི་རིམ་པ་སྟོན་ན་འང་ཆོས་ཀྱི་བདག་མེད་མ་བཤད་ལ། ཞེས་པ་ནས། ལེའུ་གསུམ་པར་ཆོས་
ཀྱི་བདག་མེད་པ་རྒྱས་པར་གཏན་ལ་འབེབས་པ་ཡིན་ལ། འོན་ཀྱང་ཐེག་པ་ཆེན་པོའི་ལམ་གྱི་རིམ་པ་

ལེའུ་གཉིས་པའི་མཐའ་དཔྱོད 572 ལྷག་མ་བཞི་བཤད་པའི་ལེའུ འི་གཞུང་སོ་སོར་སྟོན་པ
གཞན་དག་ནི་ལེའུ་འདིར་རྒྱས་པར་བཤད་ཟིན་པའི་དབང་དུ་བྱས་ནས་དེར་མི་འཆད་དོ། །ཞེས་གསུངས་
པའི་ཕྱིར། རྗེ་རིན་པོ་ཆེའི་དགོངས་པ་ཡང་སྲས་ཀྱི་ཐུ་བོ་ཟླ་བྲལ་གཉིས་ཀྱིས་བཤད་པ་ལྟར་གནས་
ཏེ༑ ལམ་བསྒྲིགས་སྔར་བཤད་པས་ཤེས་པའི་ཕྱིར། རྒྱན་འགྲེལ་བཤད་གཉིས་དང་གསུམ་གྱིས་བཤད་
ཚུལ་སྔར་ལྟར་རོ། །དེས་ན་བསྟན་བཅོས་གཅིག་ཀྱང་སྐབས་སོ་སོ་གྲུབ་མཐའ་སོ་སོར་བཤད་དགོས་
ཏེ༑ ཤེར་མདོའི་དགོངས་པ་བཀྲལ་ཚུལ་གཉིས་བཤད་པ་ལྟ་བུ་མང་བའི་ཕྱིར། གཞུང་དེ་དག་གིས་
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡེ་ཤེས་དང་རྟོགས་པ་དང་སྤྱོད་པ་མ་འདྲེས་པ་གསུམ་དུ་
བསྡུས་ནས་བསྟན་ཏེ། ཊིཀ་ཆེན་ལས། འདིས་ནི་ཡེ་ཤེས་དང་རྟོགས་པ་དང་སྤྱོད་པ་མ་འདྲེས་པ་
སྟེ༑ སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཉེ་བར་བཟུང་བ་ཡིན་ནོ། །དོན་འདི་དག་ཀྱང་། རྣམ་པ་
དུ་མར་ཐབས་མང་པོར་ཞེས་པ་ནས། གཉིས་པོ་འདི་ནི་རྒྱུ་རུ་བཤད། །ཅེས་པའི་བར་གྱིས་སྟོན་པར་བྱེད་
པ་ཡིན་ལ། ཞེས་གསུངས་པའི་ཕྱིར། དེས་ན་གསུང་རབ་སྤྱིའི་རྣམ་འགྲེལ་ཡིན་ཚུལ་ལ་དེ་འདྲ་ཤེས་
དགོས་སོ་ཤེས་ལྡན་དག་ཅེས་ཀྱང་འདོམས་པར་བྱེད་དོ། །ཐུབ་དབང་གི་སྤངས་པ་ཆོས་ཅན། ལེགས་
པར་སྤངས་པ་ཡིན་ཏེ། སྡུག་བདེན་གྱི་རྟེན་མི་བྱེད་པའི་ཕྱིར། འདིས་ཕྱི་རོལ་བའི་ཐར་པ་ལས་ལྷག་ཚུལ་
བཤད། རྩ་བར། སྡུག་བསྔལ་རྟེན་མིན་ཕྱིར། །ལེགས་ཡིན་ཞེས་གསུངས་པའི་ཕྱིར། དེ་ཆོས་
ཅན༑ སླར་མི་ལྡོག་པར་སྤངས་པ་ཡིན་ཏེ། བདག་ལྟའི་ས་བོན་སྤངས་བའི་ཕྱིར། འདིས་ཉན་རང་སློབ་
པ་འཁོར་བར་སྐྱེ་ཡང་དགྲ་བཅོམ་པ་མི་སྐྱེ་ཚུལ་བཤད། རྩ་བར། བདག་ལྟའི་ས་བོན་སྤངས་པའི་
ཕྱིར༑ ༑སླར་མི་གཤེགས་པ་ཉིད་ཡིན་ནོ། །ཞེས་གསུངས་པའི་ཕྱིར། དེ་ཆོས་ཅན། སྒོ་གསུམ་གྱི་གནས་
ངན་ལེན་མ་ལུས་པ་སྤངས་པ་ཡིན་ཏེ། ཉོན་མོངས་ཅན་དང་ཉོན་མོངས་ཅན་མ་ཡིན་པའི་མི་ཤེས་པ་
གཉིས་བག་ཆགས་དང་བཅས་པ་མ་ལུས་པ་བསྐལ་ཆེན་གྲངས་མེད་གསུམ་དུ་ཚོགས་གཉིས་ལ་གོམས་
པར་བྱས་པའི་སྟོབས་ཀྱིས་སྤངས་པའི་ཕྱིར། རྩ་བར། ལུས་ངག་སེམས་ཀྱི་གནས་ངན་
ལེན༑ །ནས། གོམས་ཕྱིར་མ་ལུས་སྤངས་པ་ཉིད། །ཅེས་གསུངས་པའི་ཕྱིར། གཉིས་པ་ལ། རྩོད་པ་

373ལེའུ་གཉིས་པའི་མཐའ་དཔྱོད། ལུགས་ཟློག་བཤད་པ
དང་༑ ལན་གཉིས། དང་པོ་ནི། རྩ་བར། ཁ་ཅིག་སྨྲ་སོགས་ཕྱིར་ན་སྐྱོན། །ཟད་མིན་ཞེས་ཟེར། ཞེས་
བྱུང་༑ གཉིས་པ་ནི རྩ་བར། འདི་ལྡོག་ལ། །ཐེ་ཚོམ་ཟ་བ་དེའི་ཕྱིར་འཁྲུལ། །ནས དེ་ཤེས་པ་ཡང་
གྲུབ་པ་ཡིན། །ཞེས་བྱུང་། འདི་དག་གྲགས་ཆེའོ། །གཉིས་པ་གཞན་དོན་ཕུན་ཚོགས་ནི། རྩ་
བར༑ སྐྱོབ་པ་ཉིད་གཟིགས་ལམ་གསུང་བ། །འབྲས་མེད་ཕྱིར་ན་རྫུན་མི་གསུང༌། །ཐུགས་བརྩེ་ལྡན་
ཕྱིར་རྩོམ་ཀུན་ཡང་། །གཞན་གྱི་དོན་དུ་སྦྱོར་ཕྱིར་རོ། །དེ་ཕྱིར་ཚད་ཡིན་ཞེས་བྱུང༌། མདོར་ན་ལུགས་
འབྱུང་གི་སྐབས་འདིར་སྐྱོབ་པ་རྟགས་ཀྱི་བསྒྲུབ་བྱར་བྱས་ནས། གཞན་གསུམ་སྔར་ལྟར་རིམ་གྱིས་སྒྲུབ་
བྱེད་དུ་བཀོད་པ་ན་མཐར་ཐུག་པའི་སྒྲུབ་བྱེད་ཐུགས་རྗེ་ཆེན་པོ་ཡིན་ཏེ། དེ་ཐེག་ཆེན་གྱི་ལམ་ལ་
འཇུག་པའི་སྒོ་ཡིན་པའི་ཕྱིར། རྩ་བར། སྒྲུབ་བྱེད་ཐུགས་རྗེ་ཞེས་གསུངས་པའི་ཕྱིར།
ལུགས་བཟློག་བཤད་པ།
གཉིས་པ་ལུགས་བཟློག་བཤད་པ་ལ་སྐྱོབ་སོགས་བཞི་བཤད་པ་དང་། དེ་ལས་ཚད་མར་གྲུབ་
པ་གཉིས། དང་པོ་ལ་སྐྱོབ་པ་བཤད་པ་དང་། སྐྱོབ་པ་དང་བདེར་གཤེགས་སོགས་ཕྱི་མ་ཕྱི་མས་སྔ་མ་སྔ་
མ་དཔོག་ཚུལ་གཉིས། དང་པོ་ལ། བདེན་བཞི་སྟོན་པ་འཕྲིན་ལས་ཀྱི་སྐྱོབ་པར་བསྟན་པ་དང་། བསྟན་
བྱ་བདེན་བཞིའི་རང་བཞིན་གཏན་ལ་དབབ་པ་གཉིས། དང་པོ་ནི། རྩ་བར། ཡང་ན་སྐྱོབ། །བདེན་པ་
བཞི་ནི་སྟོན་མཛད་པའོ། །ཞེས་བྱུང་། དོན་ནི། ཚད་མ་མདོའི་མཆོད་བརྗོད་ལུགས་འབྱུང་སྒོ་ནས་ལམ་
གང་ནས་བཅོམ་ལྡན་འདས་སུ་གཤེགས་ཚུལ་དེ་ལྟར་མ་ཟད། ཡང་ན་རྟགས་ཡང་དག་གིས་མཆོད་
བརྗོད་ལུགས་བཟློག་བྱས་ནས་ཀྱང་བཤད་ཚུལ་ཡོད་དོ། །འབྲས་རྟགས་དང་། རང་བཞིན་གྱི་རྟགས་
ཡང་དག་ཅི་རིགས་ཀྱི་སྒོ་ནས་ལུགས་བཟློག་ཏུ་བཤད་རིགས་པའི་ཕྱིར་ཏེ། སྐྱོབ་པའི་རྟགས་ཀྱིས་བདེ་
གཤེགས་དང༌། བདེ་གཤེགས་རྟགས་ཀྱིས་སྟོན་པ་གྲུབ་པའི་ཕྱིར། རྩ་བར། ཡང་ན་ཞེས་

ལེའུ་གཉིས་པའི་མཐའ་དཔྱོད། 374
ལུགགས་ཟློག་བཤད་པ།
དང་༑ ལྷས། ད་ནི་ལུགས་ལས་བཟློག་སྟེ་འབྲས་བུ་ཕྱི་མ་ཕྱི་མ་རྟོགས་བའི་སྒོ་ནས་རྒྱུ་ཡང་དག་པར་
སྟོན་པར་བསྟན་པའི་ངོ་བོ་ཅན་གྱི ཞེས་དང༌། ཤཱཀྱས། འབྲས་བུ་ཕྱི་མ་ཕྱི་མའི་རྒྱུ་ནི། ཕྱི་མ་ཕྱི་མ་ཡིན་
ཏེ༑ སྔ་མ་སྔ་མ་ཞེས་བྱ་བའི་དོན་ཏོ། དེ་གྲུབ་པ་ཡང་དག་པར་སྟོན་པས་ཞེས་བྱ་བ་ནི་སྐྱོབ་པ་ཉིད་ཀྱིས་
བདེ་བར་གཤེགས་པ་ཉིད་དང་། བདེ་བར་གཤེགས་པ་ཉིད་ཀྱིས་སྟོན་པ་ཉིད་ཅེས་བྱ་བ་ལ་སོགས་པ་སྒྲུབ་
པར་བྱེད་དེ། ཞེས་གསུངས་པའི་ཕྱིར། ཐུབ་པ་བཅོམ་ལྡན་འདས་ཆོས་ཅན། གྲོལ་བ་དོན་གཉེར་གྱི་སྐྱོབ་
པ་ཡིན་ཏེ། དེ་ལ་བདེན་བཞིའི་གནས་ལུགས་ཕྱིན་ཅི་མ་ལོག་པར་སྟོན་པའི་མཛད་པ་མཐར་ཕྱིན་པའི་
སྐྱེས་བུ་ཡིན་པའི་ཕྱིར། འདི་དག་གི་སྐབས་སུ་བདེན་བཞིའི་རྣམ་གཞག་ནི་ཕར་ཕྱིན་སྐབས་དང་པོར་
བཤད་ཟིན་པ་དང་འདྲ་བས་དེས་ཤེས་པར་བྱ་དགོས་སོ། ། གཉིས་པ་བདེན་བཞིའི་བསྟན་ཚུལ་ཡོད་
དེ༑ རྩ་བར། སྡུག་བསྔལ་འཁོར་བ་ཅན་ཕུང་པོ། །ཞེས་སོགས་ཀྱིས་སྡུག་བདེན་བཤད། རྩ་བར། རེས་
འགའ་བ་ཉིད་ཡིན་པས་ན། །ཞེས་སོགས་ཀྱིས་ཀུན་འབྱུང་བདེན་པ་དང༌། རྩ་བར། དེ་ནི་གཏན་དུ་བ་
མིན་ཏེ། །སོགས་ཀྱིས་འགོག་བདེན་དང༌། རྩ་བར། བཤད་ཟིན་ལམ་དེ་གོམས་པ་ལས། །སོགས་ཀྱིས་
ལམ་བདེན་བཤད་པའི་ཕྱིར། དང་པོ་གྲུབ་སྟེ། དེས་སྡུག་བདེན་ངོས་བཟུང་། འོག་ཏུ་རེས་འགས་མི་
རྟག་པར་བསྒྲུབ། ད་ལྟར་གྱི་ཉེས་པའི་རྟེན་དང་སྔོན་གྱི་ལས་ཉོན་ཀྱི་རྒྱུའི་གཞན་དབང་གི་རྟགས་གཉིས་
ཀྱིས་སྡུག་བསྔལ་བར་སྒྲུབ། མི་རྟག་པའི་དང་གཞན་དབང་གི་རྟགས་གཉིས་ཀྱིས་བདག་མེད་པར་
སྒྲུབ། རང་དབང་བའི་བདག་གིས་བྱིན་གྱིས་བརླབས་པ་མ་ཡིན་པའི་རྟགས་ཀྱིས་སྟོང་པར་སྒྲུབ་པའི་
ཕྱིར། དང་པོ་གྲུབ་སྟེ། རྩ་བར། སྡུག་བསྔལ་འཁོར་བ་ཅན་ཕུང་པོ། །སོགས་ཀྱིས་སྡུག་བསྔལ་རྒྱུར་
བཅས་བཤད་ཅིང་རྒྱུ་མེད་སོགས་བཀག་པའི་ཕྱིར། གཉིས་པ་གྲུབ་སྟེ། རྩ་བར། དེ་ནི་རེས་འགའ་
དམིགས་པའི་ཕྱིར། །མི་རྟག་ཅེས་གསུངས་པའི་ཕྱིར། གསུམ་པ་གྲུབ་སྟེ། རྩ་བར། ཉེས་པའི་རྟེན་ཕྱིར་
དང༌༑ ༑རྒྱུ་དབང་ཕྱིར་ཡང་སྡུག་བསྔལ་ཡིན། །ཞེས་གསུངས་པའི་ཕྱིར། བཞི་པ་གྲུབ་སྟེ། རྩ་
བར༑ བདག་མིན་ཞེས་གསུངས་པའི་ཕྱིར། ལྔ་པ་གྲུབ་ལྟེ། རྩ་བར། བྱིན་གྱིས་བརླབས་པའང་མིན།

575 ལུགས་ཟློག་བཤད་པ།
ལེའུ་གཉིས་པའི་མཐའ་དཔྱོད།
རྒྱུ་མིན་བྱིན་གྱིས་རློབ་པ་མིན། །ཞེས་གསུངས་པའི་ཕྱིར། རྩ་རྟགས་གཉིས་པ་ཀུན་འབྱུང་བསྟན་ཚུལ་
གྲུབ་སྟེ རྩ་བར། རེས་འགའ་བ་ཉིད་ཡིན་པས་ན། །སྡུག་བསྔལ་འདི་རྒྱུ་བཅས་ཉིད་གྲུབ། །ཅེས་
སོགས་ཀྱིས་ཀུན་འབྱུང་གི་རྒྱུའི་རྣམ་པ་བསྟན། རྩ་བར། རྟག་རྣམས་བཀག་ཅིང་དབང་ཕྱུག་
ལ༑ ༑སོགས་པ་ལས་ཀྱང་སྲིད་མིན་ཏེ། །ནུས་མེད་ཕྱིར་རོ་ཞེས་པས་དེའི་ཀུན་འབྱུང་གི་རྣམ་པ་
བསྟན། རྩ་བར། སྲིད་འདོད་རྒྱུ་ཡིན་གང་གི་ཕྱིར། །མི་རྣམས་ཡུལ་གྱི་ཁྱད་པར་ནི། །ཡོངས་འཛིན་དེ་
ཐོབ་བསམ་པས་བྱས། །ཞེས་པས་དེའི་རབ་སྐྱེས་རྣམ་པ་བསྟན་ཏེ། རྣམ་བཤད་ལས ཡོངས་འཛིན་དང་
ཀུན་འཛིན་ཅེས་པ་འདིར་ལེན་པ་ལ་བརྗོད་པས། སྲིད་པའི་རྐྱེན་གྱི་ལེན་པ་ཞེས་མངོན་པར་འགྲུབ་བྱེད་ཀྱི་
རྒྱུ་འབྲས་བསྟན་པ་ཡིན་ནོ་ཞེས་དང༌། ཊིཀ་ཆེན་ལས། འདིར་ཡོངས་སུ་འཛིན་པ་ཞེས་པ་ནི་ལེན་པ་ལ་
ཟེར་བ་ཡིན་པས། སྲིད་པའི་རྐྱེན་གྱི་ལེན་པ་ཞེས་མངོན་པར་འགྲུབ་བྱེད་ཀྱི་རྒྱུ་བསྟན། ཞེས་གསུངས་པ་
མཐུན་ཞིང༌། རྩ་བར། བདེ་མིན་བདེ་བར་འདུ་ཤེས་པས། །ཀུན་ལ་རབ་ཏུ་འཇུག་འགྱུར་བ། །དེ་ཕྱིར་
སྲེད་པ་སྲིད་རྟེན་ཡིན། །ཞེས་པས་རྐྱེན་གྱི་རྣམ་པ་བསྟན་པའི་ཕྱིར་ཏེ། སྲེད་པ་འཁོར་བར་སྐྱེ་བའི་རྟེན་
ཡིན་པ་ཤེས་བྱེད་ཀྱིས་ཀྱང་གྲུབ་པའི་ཕྱིར། སྲེད་པ་མེད་པར་འཁོར་བར་སྐྱེ་བ་མ་མཐོང་ཞེས་སྔོན་གྱི་
སློབ་དཔོན་རྣམས་གསུངས་པའི་ཕྱིར། དབུ་མ་ལས སྲེད་དང་བྲལ་ལ་ཡང་སྲིད་མེད། །ཅེས་པ་ལྟ་བུ་
ཡིན་པའི་ཕྱིར། རྩ་བར། ཆགས་བྲལ་སྐྱེ་བ་མ་མཐོང་ཕྱིར། །ཞེས་ནི་སློབ་དཔོན་རྣམས་ཀྱིས་
གསུངས། །ཞེས་སོ། །འདིའི་འཕྲོས་དོན། མི་ཤེས་སྲིད་པའི་རྒྱུ་ཡིན་ཡང་། །ཞེས་སོགས་ཀྱི་སྐབས་སུ་
རྟེན་འབྲེལ་གྱི་རྣམ་གཞག་འདིར་བཤད་ན་མང་དོགས་པས་ལེགས་བཤད་གསེར་འཕྲེང་དང་ལམ་རིམ་
ཆེན་མོ་ལས་ཤེས་པར་བྱ་ཞིང་དཀའ་གནས་གཞན་དུ་བཤད་ཟིན་ཏོ། །རྩ་རྟགས་གསུམ་པ་འགོག་བདེན་
གྱི་བསྟན་ཚུལ་གྲུབ་སྟེ། སློབ་དབོན་ལྷ་དབང་བློས་འགོག་ལམ་རྣམ་པ་སོ་སོར་གཞུང་གི་མཚམས་མ་
སྦྱར་ཡང་རྒྱན་མཁན་པོས་སྦྱར་བ་ལྟར་རིགས་པ་གང་ཞིག འགོག་པའི་རྣམ་པ་ཡང་བསྟན་ཞི་བ་ཡང་
བསྟན་གྱ་ནོམ་ཡང་བསྟན་ཅིང་། ངེས་འབྱུང་གི་རྣམ་པ་ལམ་གྱི་ངེས་འབྱིན་དང་འཇུག་པ་གཅིག་ཏུ་བསྟན་

ལེའུ་གཉིས་པའི་མཐའ་དཔྱོད 376
ལུགས་ཟློག་བཤད་པ
པའི་ཕྱིར། དང་པོ་གྲུབ་སྟེ། ཊི ཀ་ཆེན་ལས། དེ་ཡང་ལྷ་དབང་བློས་འགོག་ལམ་ལ་རྣམ་པ་སོ་སོར་
གཞུང་མཚམས་མ་བཅད་པར་འཆད་ཀྱང་རྒྱན་མཁན་པོས་འདི་ལྟར་མཚམས་ཕྱེ་ནས་འཆད་པ་ཉིད་གཞུང་
ལ་འགྲིག་པར་མངོན་ནོ། །ཞེས་དང༌། རྣམ་བཤད་ལས་ཀྱང་དེ་ལྟར་བཤད་པའི་ཕྱིར། གཉིས་པ་གྲུབ་
སྟེ༑ རྩ་བར། དེ་ནི་གཏན་དུ་བ་མིན་ཏེ། །རྒྱུ་ལ་གེགས་སོགས་སྲིད་ཕྱིར་རོ། །ཞེས་པས་སྡུག་བསྔལ་
འགག་པའི་འགོག་པ་ཐར་པར་བཤད་པའི་སྒོས་འགོག་པའི་རྣམ་པ་བསྟན་ཅིང་ལྷག་མས་རྩོད་སྤོང་བྱེད་
པའི་ཕྱིར། ཊིཀ་ཆེན་ལས། དེ་ལྟར་སྡུག་བསྔལ་འགག་པའི་ཐར་བ་སྒྲུབ་པའི་སྒོ་ནས་འགོག་པའི་རྣམ་པ་
བཤད་ནས་ཞེས་གསུངས་པའི་ཕྱིར། གསུམ་པ་གྲུབ་སྟེ། རྩ་བར། སྡུག་བསྔལ་ཤེས་ལ་འགལ་མེད་
པས༑ ༑འདུ་བྱེད་སྔ་མ་འཇུག་པ་ཅན། །ཞེས་སོགས་ཀྱིས་ཉོན་མོངས་མ་ལུས་པ་སྤངས་ཀྱང་སེམས་ཅན་
ལ་བརྩེ་བ་མི་འགལ་བ་བཤད་པའི་སྒོ་ནས་ཉོན་མོངས་མ་ལུས་དང་བྲལ་བའི་ཞི་བའི་རྣམ་པ་བསྟན། རྩ་
བར༑ དེ་བདག་མིན་པའི་ཆོས་ལ་ནི། །ཞེས་པ་ནས གཞན་གྱི་ངོར་ནི་བཞུགས་པ་ཡིན། །ཞེས་པའི་
བར་གྱིས་སྙིང་རྗེ་གསུམ་གྱི་ཁྱད་པར་དང་རྟེན་བསྟན་པའི་ཕྱིར། དང་པོ་གྲུབ་སྟེ། ཊི ཀ་ཆེན་ལས། ཉོན་
མོངས་མ་ལུས་པར་སྤངས་པའི་སྤངས་པ་ལ་རྩོད་པ་སྤོང་པའི་སྒོ་ནས་གཉིས་པ་ཞི་བའི་རྣམ་པ་བཤད་
པ༑ ཞེས་གསུངས་པའི་ཕྱིར། གཉིས་པ་གྲུབ་སྟེ། ལྷ་ཤཱཀ་ལུགས་ལ་དགྲ་བཅོམ་ལ་སེམས་ཅན་ལ་
དམིགས་པའི་སྙིང་རྗེ་མེད་པའི་ཕྱིར། སྡུག་བསྔལ་ཞེས་ལ་འགལ་མེད་པས། །ཞེས་པའི་མཚམས་སྦྱོར་
འགྲེལ་པར། ལྷས། སེམས་ཅན་ལ་དམིགས་པ་ཅན་གྱི་སྙིང་རྗེ་ནི་དོན་དམ་ཅན་མིན་གྱི་འོན་ཀྱང་ཆོས་ལ་
དམིགས་པ་ཅན་ཡིན་ནོ། །ཞེས་དང༌། དེའི་འགྲེལ་བཤད་དུ་ཤཱཀྱས། སྙིང་རྗེ་ནི་སེམས་ཅན་ལ་དམིགས་
པ་དང་ཆོས་ལ་དམིགས་པའོ། །ཞེས་པ་ནས། འདོད་ཆགས་དང་བྲལ་བ་དག་ལ་ནི། སེམས་ཅན་ལ་
དམིགས་པའི་སྙིང་རྗེ་ཁས་མི་ལེན་པའི་ཕྱིར་རོ། །ཞེས་གསུངས་པའི་ཕྱིར།
རང་གི་དམིགས་ཡུལ་དུ་གྱུར་པའི་སེམས་ཅན་ལ་དམིགས་ནས་སྡུག་བསྔལ་དང་བྲལ་བར་
འདོད་པའི་སྡང་མེད་ཀྱི་དགེ་རྩ་དེ་སྙིང་རྗེའི་མཚན་ཉིད། དབྱེ་ན། སེམས་ཅན་ལ་དམིགས་པའི་སྙིང་

577ལེའུ་གཉིས་པའི་མཐའ་དཔྱོད། ལུགས་ཟློག་བཤད་པ
རྗེ། ཆོས་ལ་དམིགས་པའི་སྙིང་རྗེ། དམིགས་མེད་ཀྱི་སྙིང་རྗེ་གསུམ་ཡོད། སྒྲུབ་པ་རང་དབང་བའི་
སེམས་ཅན་གྱི་རྣམ་པ་ཤར་བའི་སྒོ་ནས་དེ་ཉིད་སྡུག་བསྔལ་དང་བྲལ་བར་འདོད་པའི་སྙིང་རྗེ་ནི་སེམས་
ཅན་ལ་དམིགས་པའི་སྙིང་རྗེའི་མཚན་ཉིད། སོ་སྐྱེའི་བདག་མེད་མ་རྟོགས་པའི་སྙིང་རྗེ་མཚན་གཞི། སྒྲུབ་
བ་རང་དབང་བའི་སེམས་ཅན་གྱི་རྣམ་པ་ཤར་བ་ནི་སེམས་ཅན་ལ་དམིགས་པའི་དོན་ཡིན་ནོ། །ཕུང་
སོགས་ཀྱི་ཆོས་ཙམ་སེམས་ཅན་དུ་བཏགས་པའི་རྣམ་པ་ཤར་པའི་སྒོ་ནས་དེ་ཉིད་སྡུག་བསྔལ་དང་བྲལ་
བར་འདོད་པའི་བརྩེ་བ་དེ་ཆོས་ལ་དམིགས་པའི་སྙིང་རྗེའི་མཚན་ཉིད། མཚན་གཞི་ཉན་རང་སློབ་པའི་མི་
རྟག་སོགས་ཀྱི་རྣམ་པས་དྲངས་པའི་སྙིང་རྗེ་དང་། བདག་མེད་གཉིས་རྟོགས་པའི་བྱང་སེམས་ཀྱི་སྙིང་རྗེ་
ལྟ་བུ། ཕུང་སོགས་ཆོས་ཙམ་སེམས་ཅན་དུ་བཏགས་པའི་རྣམ་པ་དང་མི་རྟག་པའི་རྣམ་པ་སོགས་གང་
རུང་ཤར་བ་ནི་ཆོས་ལ་དམིགས་པའི་དོན་ཡིན་ནོ། །ཐུན་མོང་གི་དབང་དུ་བྱས། གདགས་གཞི་ཕུང་
སོགས་ཀྱི་ཆོས་ཙམ་ཀྱང་གཟུང་འཛིན་རྫས་གཞན་དུ་བདེན་པར་མེད་པ་ལ་སེམས་ཅན་དུ་བཏགས་པའི་
རྣམ་པ་ཤར་བའི་སྒོ་ནས་དེ་ཉིད་ལ་དམིགས་ནས་སྡུག་བསྔལ་དང་བྲལ་བར་འདོད་པའི་བརྩེ་བ་ནི་
དམིགས་མེད་ཀྱི་སྙིང་རྗེའི་མཚན་ཉིད། མཚན་གཞི་ཐེག་ཆེན་འཕགས་རྒྱུད་ཀྱི་སྙིང་རྗེ་ལྟ་བུ། གདགས་
གཞི་ཕུང་སོགས་ཀྱི་ཆོས་ཙམ་གཟུང་འཛིན་རྫས་གཞན་མེད་པའི་རྣམ་པ་ཤར་བ་ནི། དམིགས་མེད་ལ་
དམིགས་པའི་དོན་ཡིན་ཏེ། དམིགས་ཞེས་པ་དམིགས་ཡུལ་དང་དོན་མི་གཅིག་ལ་རྣམ་པའང་མ་ཡིན་པའི་
ཕྱིར་རོ། །གཞན་དུ་བཤད་ཟིན་པས་མ་སྤྲོས། མཁས་རྨོངས་མང་པོས་དམིགས་མེད་ཀྱི་སྙིང་རྗེ་རྣམ་པར་
མི་རྟོག་པའི་ཡེ་ཤེས་ལ་འདོད་པ་མི་འཐད་པར་ཐལ། མ་རིག་པ་དང་འཛིན་སྟངས་དངོས་འགལ་གྱི་
དངོས་གཉེན་མ་ཡིན་པའི་ཕྱིར། རྩ་བར། བྱམས་སོགས་རྨོངས་དང་འགལ་མེད་ཕྱིར། །ཞེས་གསུངས་
པའི་ཕྱིར། ཁྱབ་སྟེ། སློབ་པའི་དམིགས་མེད་ཀྱི་བརྩེ་བ་སྟོང་ཉིད་མངོན་སུམ་དུ་རྟོགས་པའི་བློ་མ་ཡིན་
བའི་ཕྱིར། ཁྱབ་སྟེ། དེ་རྣམ་པར་མི་རྟོག་པའི་ཡེ་ཤེས་ཀྱི་དོན་ཡིན་པའི་ཕྱིར། མ་ཁྱབ་མཚམས་ཀྱི་
རྟགས་དེར་ཐལ། འགྲོ་བ་སྒྱུ་མ་ལྟ་བུ་ལ་སྙིང་བརྩེ་བ་དེ་དམིགས་མེད་ཀྱི་སྙིང་རྗེ་སྐྱེ་ཚུལ་ཡིན་པའི་

ལེའུ་གཉིས་པའི་མཐའ་དཔྱོད 578 ལུགས་ཟློག་བཤད་པ།
ཕྱིར༑ འཇུག་པ་ལས འགྲོ་བ་གཡོ་བ་ཆུ་ཡི་ནང་གི་ཟླ་བ་ལྟར། །གཡོ་དང་རང་བཞིན་ཉིད་ཀྱིས་སྟོང་
པར་མཐོང་བ་ཡི། །འགྲོ་ལ་སྙིང་རྗེར་གྱུར་ཅེས་པ།སུངས་པའི་ཕྱིར། སློབ་པའི་འཁོར་གསུམ་ཡོངས་དག་
གི་སྦྱིན་པ་དང་ཚུལ་ཁྲིམས་སོགས་ཀྱང་སྟོང་ཉིད་མངོན་སུམ་དུ་རྟོགས་པའི་བློ་མ་ཡིན་པའི་ཕྱིར། དེར་
ཐལ ༑ དེར་སྣང་དེས་སྟོང་གཉིས་ཚོགས་པའི་སྒྱུ་མ་ལྟ་བུའི་སྒོས་བྱས་པའི་སྦྱིན་པ་དང་ཚུལ་ཁྲིམས་སོ་
སོར་འཇོག་པའི་ཕྱིར། མདོ་སྡེ་རྒྱན་ལས། སྒྱུ་མའི་གླང་པོའི་གཟུགས་འཛིན་པ། །འཁྲུལ་ཕྱིར་གཉིས་སུ་
བརྗོད་པ་སྟེ། །དེ་ལ་ཇི་བཞིན་གཉིས་མེད་ཀྱང༌། ། གཉིས་པོ་དག་ཏུ་ཉེ་བར་དམིགས། །ཞེས་གསུངས་
པའི་ཕྱིར། ཁྱབ་སྟེ། དེ་བཞིན་གཉིས་མེད་ཀྱང༌། །གཉིས་པོ་དག་ཏུ་ཉེ་བར་དམིགས། །ཞེས་པས་དོན་
དམ་དཔྱོད་ངོར་གཟུང་འཛིན་གཉིས་སུ་བདེན་པར་མེད་ཀྱང་དེ་གཉིས་སུ་དམིགས་པའམ་སྣང་བ་དེ་སྒྲ་མ་
ལྟ་བུའི་དོན་དུ་བཤད་པའི་ཕྱིར། དེ་ལ་ཁོ་ན་རེ། ཉན་རང་དགྲ་བཅོམ་པ་ཚེ་འདིའི་ཕུང་པོ་སྙིང་རྗེའི་དབང་
གིས་མི་འདོར་བར་གནས་པ་ཡོད་ན་ཉན་རང་དགྲ་བཅོམ་པ་སྙིང་རྗེའི་དབང་གིས་བསམ་བཞིན་དུ་སྲིད་
པར་སྐྱེ་བ་ཚད་མེད་པ་འཛིན་པ་ཡོད་པར་ཐལ་ལོ། །དཔེར་ན་བྱང་སེམས་བཞིན་ཞེ་ན། འདིའི་ལན་རྒྱན་
མཁན་པོ་དང་ཉི་མ་སྦས་པ་སོགས་ཀྱིས་ལྔར་ལྟར་བཤད་ལ ལྷ་ཤཱཀ་གི་གསུང་ན་རེ དེ་ལ་ཁྱབ་པ་
མེད་དེ། དགྲ་བཅོམ་པ་སྔོན་ལས་ཀྱི་འཕེན་པ་མ་ཟད་ནས་སྡོད་པའམ་དེ་ཟད་ཀྱང་སྙིང་རྗེའི་དབང་གིས་
ཅུང་ཟད་གནས་པ་ཡོད་ཀྱང་བྱང་སེམས་ལྟར་བསམ་བཞིན་འཁོར་བའི་སྐྱེ་བ་ཚད་མེད་མི་ལེན་པའི་
ཕྱིར༑ རྟགས་ཟུར་དང་པོ་གྲུབ་སྟེ། རྩ་བར། འདུ་བྱེད་ནུས་པ་མ་ཟད་ན། །གང་དེ་གནས་པ་ཉེས་མེད་
ཉིད། །ཅེས་གསུངས་པའི་ཕྱིར། གཉིས་པ་གྲུབ་སྟེ། དེར་མ་ཟད་སྙིང་རྗེ་ཆུང་བས་ཡུན་རིང་དུ་འཁོར་བ་
མ་སྟོངས་བར་དུ་གནས་པའི་འབད་རྩོལ་སྔར་ཡང་མ་བྱས་ལ་ད་ལྟར་ཡང་མེད་པའི་ཕྱིར། རྩ་བར། སྙིང་
རྗེ་དམན་པ་ཉིད་ཕྱིར་ཡང༌། །གནས་པའི་འབད་རྩོལ་ཆེན་པོ་མེད། །ཅེས་གསུངས་པའི་ཕྱིར། ཁྱབ་
སྟེ། བྱང་སེམས་སྙིང་རྗེ་ཤིན་ཏུ་ཆེ་བས་འཁོར་བའི་བར་དུ་བཞུགས་པའམ་སྨོན་ལམ་དབང་གིས་
བཞུགས་པའི་ཕྱིར། རྩ་བར། གང་དག་བརྩེ་བ་ཆེན་པོ་བ། །གཞན་གྱི་དོན་ནི་བཞུགས་པ་ཡིན། །ཞེས་

ལེའུ་གཉིས་པའི་མཐའ་དཔྱོད 579 ལུགམ་ཟློག་བཤད་པ
གསུངས་པའི་ཕྱིར། གོང་གི་རྟགས་བཞི་པ་གྱ་ནོམ་པའི་རྣམ་པ་ཡང་བསྟན་པར་གྲུབ་སྟེ། རྩ་བར། སྡུག་
བསྔལ་སྐྱེ་བའི་རྒྱུ་ཉིད་ནི། །འཆིང་ཡིན་རྟག་ལ་དེ་གང་ལས། །སྡུག་བསྔལ་མི་སྐྱེད་རྒྱུ་ཉིད་ནི། །ཐར་
ཡིན་རྟག་ལ་དེ་གང་ལས། ཞེས་གསུངས་པའི་ཕྱིར།
འདི་མཐའ་དཔྱད་པ་ལ་དགག་བཞག་སྤངས་གསུམ་ལས། དང་པོ་ཁ་ཅིག་ན་རེ། ཇོ་ཤཱ་ག་
སོགས། ངོ་བོ་ཉིད་སྐུ་འགོག་བདེན་མཐར་ཐུག་སྒྲུབ་པ་རང་དབང་བ་དང་། དེ་མངོན་དུ་བྱེད་པའི་ཡེ་ཤེས་
རྟག་པ་སྒྲུབ་པ་རང་དབང་བར་འདོད་ཟེར་བ་དང་། ཁ་ཅིག ཕྱི་རོལ། ཐར་པ་སྒྲུབ་བ་རང་དབང་བའི་རྟག་
པ་དང་། དེ་མངོན་དུ་བྱེད་པ་པོ། རྟག་དངོས་ཁས་ལེན་བར་བྱེད་དོ། །དེ་གཉིས་ཀ་མི་འཐད་པར་
ཐལ༑ དགག་བྱ་བཅད་པ་ལ་མི་ལྟོས་པའི་སྒྲུབ་པ་རང་དབང་བའི་ཐར་པ་རྟག་པ་དང་བདག་རྟག་པ་མེད་
པར་ཐལ། དངོས་མེད་ལ་སྒྲུབ་པར་རང་དབང་བ་མི་སྲིད་པའི་ཕྱིར། སྤྱོད་འཇུག་ལས། བརྟགས་པའི་
དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས་པའི་ཕྱིར། རྣམ་འགྲེལ་ཊི ཀ་
ཆེན་ལས་བླུན་པོ་ཁ་ཅིག་ངོ་བོ་ཉིད་ཀྱི་སྐུ་འགོག་པའི་བདེན་བ་མཐར་ཐུལ་སྒྲུབ་པ་རང་དབང་བའི་རྟག་པ་
དང་༑ ཞེས་གསུངས་པའི་ཕྱིར།
རང་ལུགས་ལ་དགག་བྱ་དང་། དེ་འགོག་པའི་རིགས་པ་དང་། དེ་ཇི་ལྟར་ཉམས་སུ་ལེན་ཚུལ་
གསུམ། དང་པོ་ནི། གང་ཟག་གི་བདག་འཛིན་ཀུན་བཏགས་ཀྱི་ཡུལ་ཙམ་བཀག་པས་མི་ཆོག་
སྟེ༑ འཇིག་ལྟ་ཉི་ཤུའི་འཛིན་ཚུལ་བཀག་ཀྱང་རྫས་ཡོད་འཛིན་པའི་ལྷན་སྐྱེས་ཀྱི་ཡུལ་མི་ཁེགས་པའི་
ཕྱིར། ལྷན་སྐྱེས་ཀྱི་འཛིན་སྟངས་ཀྱི་ཡུལ་ཡོད་དེ ཕུང་པོའི་ཚོགས་པ་དང་ཡ་གྱལ་དང་རྒྱུན་གང་ཡང་
མ་ཡིན་པའི་རང་དབང་བའི་གང་ཟག་དང་བྱེད་པ་པོར་ཞེན་པ་ཡོད་པའི་ཕྱིར། དེར་ཐལ། དེས་ཕུང་པོའི་
ཚོགས་པ་ཙམ་ལའང་བདག་ཏུ་ཞེན་པ་དེ་མིན། དེའི་ཡ་གྱལ་ཡིད་ཤེས་ཙམ་ལའང་མ་ཡིན་པའི་
ཕྱིར། དང་པོ་གྲུ པ་སྟེ། དེས་ད་ལྟའི་ཕུང་པོ་དང་ལྷའི་ཕུང་བོ་བརྗེ་ས་བྱུང་ན་སྔ་མ་འདོར་ཞིང་ཕྱི་མ་ལེན་
པ་པོར་ཞེན་འདུག་པའི་ཕྱིར། རྩ་བར། མཆོག་གཞན་དོན་དུ་གཉེར་ཕྱིར་དང་། །ཞེས་དང་། རྣམ་བཤད་

ལེའུ་གཉིས་པའི་མཐའ་དཔྱོད། 580 ལུགས་ཟློག་བཤད་པ
ལས། ཞེན་པ་དེས་ཕུང་པོའི་ཚོགས་པ་འདི་ཙམ་ལ་གང་ཟག་ཏུ་བརྟགས་པ་མ་ཡིན་ཏེ། ཞེས་གསུངས་
པའི་ཕྱིར། གཉིས་པ་གྲུབ་སྟེ། དེས་ད་ལྟར་བློ་མི་གསལ་བ་འདི་ཀུན་མཁྱེན་པའི་བློ་ལྟ་བུ་དང་བརྗེ་ས་
བྱུང་ན་བརྗེ་ཕོད་པར་ཞེན་པའི་ཕྱིར། རྣམ་བཤད་ལས། དེས་ཡིད་ཀྱི་ཤེས་པ་ཙམ་གང་ཟག་ཏུ་ཟད་པར་
བརྟགས་པའང་མིན་ཏེ། ཞེས་གསུངས་པའི་ཕྱིར། དེས་ན་ཕུང་པོའི་ཚོགས་རྒྱུན་དང་ཡ་གྱལ་བར་ལའང་
བརྟགས་པའམ་དེ་མ་ཡིན་པའི་གང་ཟག་རང་དབང་བ་དེ་གང་ཟག་བདག་འཛིན་ལྷན་སྐྱེས་ཀྱི་ཞེན་ཡུལ་
དང་༑ རང་སྐྱ་ཐུབ་པའི་རྫས་ཡོད་ཀྱི་བདག་མེད་པར་སྒྲུབ་པའི་རྟགས་ཀྱི་དགག་བྱ་ཡིན་ནོ། །གཉིས་པ་
ནི༑ གང་ཟག་ཆོས་ཅན། ཁྱོད་ཕུང་པོ་ལ་བཏགས་ཙམ་མ་ཡིན་པའི་རང་དབང་བ་མེད་དེ། དེ་ལྟར་ཡོད་
ན་ཚད་མས་དམིགས་སུ་རུང་བ་ལས་མ་དམིགས་པའི་ཕྱིར། ཞེས་པའི་རྟགས་ཀྱིས་ལྷན་སྐྱེས་ཀྱི་ཞེན་
ཡུལ་བཀག་པའི་བདག་མེད་འགྲུབ་པའི་ཕྱིར། རྣམ་བཤད་ལས། རྩ་བའི་རྟགས་ལ་བརྟེན་ནས་བདག་
འཛིན་ལྷན་སྐྱེས་ཀྱི་ཞེན་ཡུལ་རྣམ་པར་བཅད་པའི་བདག་མེད་གྲུབ་པོ། །ཞེས་གསུངས་པའི་ཕྱིར། ཡང་
ན་གཅིག་དུ་བྲལ་གྱི་རྟགས་ཀྱིས་གང་ཟག་གི་བདག་མེད་གྲུབ་སྟེ། སྡུག་བདེན་གྱི་ཁྱད་ཆོས་སྟོང་པ་དེ་
འགྲུབ་པའི་ཕྱིར། ཁྱད་པར་བཅུ་དྲུག་གི་གཙོ་བོ་སྟོང་ཉིད་དང་ལྷག་མ་དེའི་སྨིན་བྱེད་ཡིན་པའི་ཕྱིར། རྩ་
བར༑ སྟོང་ཉིད་ལྟ་བས་གྲོལ་འགྱུར་གྱི། །སྒོམ་པ་ལྷག་མ་དེ་དོན་ཡིན། །ཞེས་དང༌། སྟོང་ཉིད་ལྟ་དང་
དེ་འགལ་ཕྱིར། །དེ་ཡི་རང་བཞིན་ཉེས་ཀུན་དང་། །འགལ་བར་རབ་ཏུ་གྲུབ་པ་ཡིན། །ཞེས་གསུངས་
པའི་ཕྱིར། གསུམ་པ་ནི། དགག་བྱ་ངོས་ཟིན་ནས་ཇི་ལྟར་འཚམས་པས་རིགས་པ་རེ་ལ་བརྟེན་ཏེ་གང་
ཟག་རང་སྐྱ་ཐུབ་པའི་རྫས་ཡོད་དུ་མི་འདུག་པའི་ངེས་པ་ཡང་དང་ཡང་དུ་དྲངས་ཏེ་མཉམ་པར་བཞག་
ཅིང་༑ ཕུང་པོའི་ཚོགས་རྒྱུན་ལ་གང་ཟག་བཏགས་ཙམ་དུ་ཉན་ས་ལྟར་ཤེས་པར་བྱའོ།
རྩོད་སྤོང་ལ་ཁོ་ན་རེ། གང་ཟག་མིང་གིས་བཏགས་ཙམ་ཡིན་པར་ཐལ། དེ་ཕུང་པོའི་ཚོགས་
རྒྱུན་ལ་མིང་གིས་བཏགས་ཙམ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། ཕུང་པོའི་ཚོགས་ཙམ་ལ་
བཏགས་པ་ཤིང་རྟ་རང་གི་ཡན་ལག་ཚོགས་པ་ལ་བཏགས་པ་བཞིན་ཡིན་པའི་ཕྱིར། ལེགས་ལྡན་གྱིས་

581ལེའུ་གཉིས་པའི་མཐའ་དཔྱོད། ལུགས་ཟློག་བཤད་པ།
ཉན་ཐོས་སྡེ་བའི་མདོ་དྲངས་པ་ལས། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་
པ་ལྟར། །དེ་བཞིན་ཕུང་པོ་རྣམས་བརྟེན་ནས། །སེམས་ཅན་དུ་ནི་བརྗོད་པ་ཡིན། །ཞེས་གསུངས་པའི་
ཕྱིར༑ རྩ་བར་འདོད་མི་ནུས་ཏེ གང་ཟག་དོན་དམ་པར་གྲུབ་པའི་ཕྱིར། དེར་ཐལ། དེ་དངོས་པོ་ཡིན་
པའི་ཕྱིར། ཁྱབ་ཅིང་། རྟགས་གྲུབ་སྟེ། རྩ་བར། དོན་དམ་དོན་བྱེད་ནུས་པ་གང༌། །དེ་འདིར་དོན་དམ་
ཡོད་པ་ཡིན། །ཞེས་གསུངས་པའི་ཕྱིར། ཡང་ཁོ་ན་རེ། གང་ཟག་ཆོས་ཅན། དོན་དམ་པར་མ་གྲུབ་པར་
ཐལ༑ ཕུང་པོའི་རྒྱུན་ལ་མིང་གིས་བཏགས་ཙམ་ཡིན་པའི་ཕྱིར་ན་མ་ཁྱབ་སྟེ། དེའི་ཙམ་སྒྲས་ཕུང་པོ་ལ་
མ་ལྟོས་པའི་རྫས་ཡོད་གཅོད་ཀྱི་རང་མཚན་གྱིས་གྲུབ་པ་མི་གཅོད་པའི་ཕྱིར། མ་གྲུབ་ན། བཏགས་ཡོད་
ཀྱི་དངོས་པོ་མི་སྲིད་པར་ཐལ་ལོ། །རང་མཚན་ལ་རྫས་ཡོད་ཀྱིས་ཁྱབ་པའི་ཕྱིར། འདོད་མི་ནུས་
ཏེ༑ མཛོད་རང་འགྲེལ་ལས། དེ་ལྟ་བས་ན་གང་ཟག་ནི་བཏགས་པའི་ཡོད་པ་ཡིན་ཏེ། ཕུང་པོ་དང་རྒྱུན་
ལ་སོགས་པ་བཞིན། ཞེས་གསུངས་པའི་ཕྱིར། དེ་ལ་ཁོ་ན་རེ། གང་ཟག་ཆོས་ཅན། རང་ངོས་ནས་མ་
གྲུབ་པར་ཐལ། ཕུང་པོ་ལ་མིང་གིས་བཏགས་ཙམ་ཡིན་པའི་ཕྱིར་ན་མ་ཁྱབ་སྟེ། དེའི་ཕུང་པོའི་རྒྱུན་དང་
ཚོགས་པ་གང་ཟག་ཏུ་འཇོག་པའི་ཕྱིར། མཛོད་རང་འགྲེལ་ལས། དེ་ལྟར་ན་གཟུགས་ཅན་མ་ཡིན་པའི་
ཕུང་པོ་དེ་བཞི་དང་། གཟུགས་ཅན་མིག་གི་དབང་པོ་དང༌། དེ་སྙེད་ཅིག་ལ་མི་ཉིད་ཅེས་བྱའོ། །ཞེས་
གསུངས་པའི་ཕྱིར། གོང་གི་རྟགས་ལྔ་པ་ངེས་འབྱུང་བསྟན་ཚུལ་ཡང་གྲུབ་སྟེ། རྣམ་འགྲེལ་ཊིཀ་ཆེན་
ལས༑ ངེས་འབྱུང་གི་རྣམ་པ་ནི་ལམ་བདེན་གྱི་ངེས་འབྱིན་གྱི་རྣམ་པ་དང་འཇུག་པ་གཅིག་གིས་འཆད་
པས་སྐབས་འདིར་ཟུར་དུ་མ་གསུངས་སོ། །ཞེས་གསུངས་པའི་ཕྱིར། རྩ་བའི་རྟགས་བཞི་པ་ལམ་བདེན་
གྱི་རྣམ་པ་བཤད་ཚུལ་གྲུབ་སྟེ། དེའི་ལམ་གྱི་རྣམ་པ་ཡང་བཤད། ངེས་འབྱིན་གྱི་རྣམ་པ་ཡང་
བཤད། རིག་པའི་རྣམ་པ་ཡང་བཤད། སྒྲུབ་པའི་རྣམ་པ་ཡང་བཤད་པའི་ཕྱིར། དང་པོ་གྲུབ་སྟེ། དེ་ནི་
རྩ་བར། བཤད་ཟིན་ལམ་དེ་གོམས་པ་ལས། །གནས་གྱུར་ཅེས་གསུངས་པའི་ཕྱིར། གཉིས་པ་གྲུབ་
སྟེ༑ རྩོད་ལན་དང་བཅས་ཏེ་ཉོན་མོངས་སྤངས་པའི་ངེས་འབྱིན་གྱི་རྣམ་པ་བཤད་པའི་ཕྱིར། རྩ་

582 ལུགས་ཟློག་བཤད་པལེའུ་གཉིས་པའི་མཐའ་དཔྱོད།
བར༑ གལ་ཏེ་གནས་གྱུར་ཀྱང༌། །ལམ་བཞིན་སྐྱོན་ནི་འབྱུང་ཞེ་ན། །མ་ཡིན་ནུས་པ་མེད་ཕྱིར་
རོ༑ ༑།ཞེས་སོགས་ཀྱིས་བཤད་པའི་ཕྱིར། གསུམ་པ་གྲུབ་སྟེ། བདག་མེད་མངོན་སུམ་དུ་རྟོགས་པའི་
ཤེས་རབ་ཉོན་མོངས་ཀྱི་གཉེན་པོ་རིག་པར་གྲུབ་པའི་ཕྱིར། དེར་ཐལ། དེ་འཇིག་ལྟ་མ་རིག་པ་དང་འཛིན་
སྟངས་འགལ་བ་དང༌། དེའི་འཛིན་སྟངས་ཡུལ་གྱི་རང་བཞིན་ལ་ཞུགས་པའི་མ་འཁྲུལ་བ་གཉིས་
ཀྱིས༑ དེའི་གཉེན་པོ་རིག་པར་སྒྲུབ་པའི་ཕྱིར། དང་པོ་གྲུབ་སྟེ། རྩ་བར། རྣམ་ཤེས་ཡུལ་འཛིན་པ་ཡི་
ཆོས༑ ༑སོགས་དང༌། གཉིས་པ་གྲུབ་སྟེ། རྩ་བར། བདག་འཛིན་རྒྱུ་གཅིག་ཅན་ཉིད་
དང་༑ །ནས། འགལ་བར་རབ་ཏུ་སྒྲུབ་པ་ཡིན། །ཞེས་གསུངས་པའི་ཕྱིར། བཞི་པ་གྲུབ་སྟེ། གཞན་གྱི་
ཐར་ལམ་བཀག་ནས་རང་ལུགས་ཀྱི་ཐར་ལམ་སྒྲུབ་པར་བྱེད་པའི་ཕྱིར། རྩ་བར། གང་ཞིག་བདག་
མཐོང་དེ་ལ་ནི། །ཞེས་པ་ནས། ནུས་པ་འདྲེས་སོགས་འགྱུར་མ་ཡིན། །ཞེས་པའི་བར་གྱིས་བཤད་པའི་
ཕྱིར༑ རྩ་བར། སྐྱེ་འདོད་ཉེས་པ་བཅོམ་པའི་ཕྱིར། །ཞེས་སོགས་ཀྱི་སྐབས་སྤང་གཉེན་གྱི་རྣམ་གཞག་
དང་གཉེན་པོ་ཆུང་ངུས་སྒྲིབ་པ་ཆེན་པོ་སྤོང་ཚུལ་སོགས་མཛོད་ཀྱི་བཤད་ཚུལ་བཞིན་ཤེས་པར་བྱ་
སྟེ༑ འདིར་མང་དོགས་ནས་མ་སྤྲོས་ཏེ། མཛོད་དུ་བཤད་ཟིན་ལ། ཤེས་སྒྲིབ་སྤངས་ཚུལ་ཕར་ཕྱིན་ལྟར་
གསུམ་པའི་སྐབས་སུ་ཤེས་པར་གྱིས། གཉིས་པ་དེ་དག་ཀུན་ལས་ཚད་མར་སྒྲུབ་པ་ནི། རྩ་བར། བརྩེ་
ད་པའི་དགོས་པ་ཡོད་དེ། སྟོན་
བས་ལེགས་དང༌། ཞེས་སོགས་བྱུང༌། གཉིས་པ་ཚད་མའི་སྒོ་
པའི་གསུང་རབ་ལས་དགོངས་འགྲེལ་བཞིན་མངོན་རྗེས་ཀྱི་ཚད་མ་བསྟན་པའི་དོན་རང་བཟོ་སྤངས་
ཏེ༑ མདོ་མཛད་པས་བཤད་ཚུལ་ལེགས་པར་གྲུབ་བོ་ཞེས་ཤེས་པའི་ཆེད་ཡིན་པའི་ཕྱིར། རྩ་བར། དེ་
ལྟའི་དངོས་སྟོན་བསྟོད་པ་ན། །དེ་ཡི་བསྟན་པ་ཉིད་ལས་ནི། །ཚད་མའི་དེ་ཉིད་གྲུབ་དོན་ངེ། །ཞེས་
གསུངས་པའི་ཕྱིར།

583 ལུགས་ཟློག་བཤད་པ
ལེའུ་གཉིས་བའི་མཐའ་དཔྱོད།
སྨྲས་པ།
དྲི་མེད་རིགས་པ་བྱེ་བས་ཐར་པའི་ལམ།
ཤིང་རྟའི་སྲོལ་ཆེན་ལས་ཀྱང་ཆེ་བའི་སྲོལ།
རིགས་པའི་དབང་ཕྱུག་གཉིས་དང་སྙིགས་དུས་ཀྱི
རྒྱལ་བ་གཉིས་པ་ཡབ་སྲས་རྣམས་ཀྱིས་ཕྱེ།
ཨེ་ཧོ་ཨེ་མ་འཁོར་བའི་སྡུག་བསྔལ་འདམ།
ད་སྤོང་ཐར་པའི་ལམ་ཆེན་མདོ་སྔགས་ཀྱི། །
བཞེད་པའི་ཐེག་པ་ཞོན་ནས་སྐུ་གསུམ་གྱི།
ལྷུན་གྲུབ་དགའ་ཚལ་སྤྱོད་ལ་འབད་རིགས་སོ། །
འགྲོ་དྲུག་སོ་སོར་གནས་ཤིང་རྒྱང་རིང་ཡང༌།
ཡང་ཡང་མ་བྱས་འཁྲུལ་པའི་ཆང་གིས་མྱོས།
མཐོ་རིས་ཐར་པའི་ལམ་སྟོར་འདི་རྣམས་ལ། །
སྙིང་བརྩེ་མི་སྐྱེ་བེམ་པོའམ་སྨྱོན་པ་ཅི།
མཁས་ཀྱང་རང་དོན་ཁོ་ན་ལ་ལྷུངས་པ། །
དེ་ཡི་ཡོན་ཏན་སེར་སྣའི་ནོར་བཞིན་དུ། །
རང་གཞན་དོན་གཉིས་མཐར་མིན་ཕལ་པ་བཞིན།
ཆགས་བྲལ་ཉན་རང་གཉིས་ཀྱང་མཁས་མི་བསྟོད།
དང་པོ་རྩལ་དམན་དུས་ནས་སྐྱེ་དགུའི་གཉེན།
སེམས་ཀྱི་ཟླ་བ་གཞན་ཕན་བདུད་རྩི་འབུམ།

ལེའུ་གཉིས་པའི་མཐའ་དཔྱོད། 584 ལུགས་ཟློག་བཤད་པ
ལེགས་སྨོན་རྒྱུ་སྐར་བྱེ་བས་རབ་བཀྲ་བའི། །
ཐུབ་དབང་ཁྱོད་ལ་དུས་ཀུན་མགོས་ཕྱག་འཚལ།
དེ་ལྟར་རྨད་བྱུང་ལམ་བཟང་ལུང་རིགས་ཀྱི། །
ས་གསུམ་ཀུན་གསལ་སྔོན་མེད་བཅུ་གཉིས་བདག
བྱས་པས་ཕན་བདེའི་འོད་སྣང་ལུས་ཅན་ལ།
ཐར་ལམ་མིག་ཏུ་རྟག་ཏུ་འབར་གྱུར་ཅིག
ཅེས་རྣམ་འགྲེལ་ལེའུ་གཉིས་མཐའ་དཔྱོད་ལེགས་པར་བཤད་ཟིན་ཏོ།། །།སརྦ་མངྒ་ལཾ།། །།

ལེའུ་གསུམ་པའི་མཐའ་དཔྱོད། 585
མཆོད་བརྗོད་དང་གཞལ་བྱའི་གྲངས་ངེས
༄ ༅། །ཚད་མ་རྣམ་འགྲེལ་གྱི་མཐའ་དཔྱོད་ཐར་ལམ་རབ་གསལ་ཚད་མའི་
འོད་བརྒྱ་འབར་བ་ལས་ལེའུ་གསུམ་པའི་མཐའ་དཔྱོད་བློ་གསལ་
མགུལ་རྒྱན་སྐལ་བཟང་འཇུག་ངོགས་
བཞུགས་སོ། །
རྗེ་བཙུན་མཁྱེན་པའི་གཏེར་དང་དབྱེར་མེད་པའི།
དངོས་བརྒྱུད་བླ་མ་རིགས་པའི་དབང་ཕྱུག་ཚོགས།
རྒྱལ་བ་སྲས་བཅས་མ་ལུས་སྤྱི་གཙུག་ཏུ།
ཞབས་སེན་ནོར་བུའི་ཕྲེང་བཀོད་ཕྱག་བྱས་ཏེ།
བདེན་གཉིས་རྒྱ་མཚོ་བརྒལ་བའི་གྲུ་གཅིག་བུ། །
རང་སྤྱིའི་རླབས་ཀྱིས་སྔོན་བྱོན་ཆེ་རྨོངས་ཀྱང་། །
ཚད་མ་རྣམ་བཞིའི་དར་འཕྱར་ལེགས་བཤད་ཀྱི།
རིན་ཆེན་མངོན་སུམ་གླིང་དེར་ཡིད་རབ་སྤྲོ། །
གཞལ་བྱའི་གྲངས་ངེས།
གསུམ་པ་གཞལ་བྱ་མངོན་གྱུར་ངེས་ཐབས་མངོན་སུམ་ལེའུ་བཤད་པ་ལ་གསུམ། ཚད་མའི་
གྲངས་དང་སྤྱོད་ཡུལ་ལ་ལོག་པར་རྟོག་པ་དགག་པ། མངོན་སུམ་ཚད་མའི་ངོ་བོ་ལ་ལོག་རྟོག་དགག་པ
མངོན་སུམ་ཚད་མའི་འབྲས་བུ་ལ་ལོག་རྟོག་དགག་པ་གསུམ། དང་པོ་ལ་ཚད་མ་གཉིས་སུ་གྲངས་ངེས་
པ་དང་། དེར་མ་ངེས་པའི་རྩོད་སྤོང་གཉིས། དང་པོ་ལ་སྣང་ཡུལ་རང་སྤྱིའི་སྒོས་གཉིས་སུ་སྒྲུབ་བ་

586ལེའུ་གསུམ་པའི་མཐའ་དཔྱོད གཞལ་བྱའི་གྲངས་ངེས
དང་། འཇུག་ཡུལ་མངོན་ལྐོག་དབང་གིས་གཉིས་སུ་བསྒྲུབ་པ་གཉིས། དང་པོ་ལ་རྟགས་དགོད་
པ༑ ཚུལ་སྒྲུབ་པ། དོན་བསྡུ་བ་གསུམ། དང་པོ་སྟོན་པར། གཞལ་བྱ་གཉིས་ཕྱིར་ཚད་མ་
གཉིས། །ཞེས་བྱུང༌། གཉིས་པ་རྟགས་དེའི་ཕྱོགས་ཆོས་སྒྲུབ་པར། དོན་བྱེད་ནུས་དང་མི་ནུས་
ཕྱིར༑ ༑ནས། བློ་ནི་ཡོད་དང་མེད་ཕྱིར་རོ། །ཞེས་བྱུང་། རྟགས་དེའི་ཁྱབ་པ་སྒྲུབ་པ་ནི། དོན་དམ་དོན་
བྱེད་ནུས་པ་གང་། །ནས། ངོ་བོ་ལ་གཞན་སྣང་བ་མེད། །ཅེས་བྱུང་། གྲངས་ལ་ལོག་པར་རྟོག་ཚུལ་
ཡོད་དེ། གྲངས་ཅན་པ་ན་རེ། མངོན་སུམ་གཉིས་དང་སྒྲ་ལས་བྱུང་བ་སྟེ་ཚད་མ་གསུམ་ཁོ་ནའོ་
ཟེར༑ རིག་པ་ཅན་ན་རེ། གསུམ་པོ་དེ་དང་ཉེར་འཇལ་བའི་ཚད་མ་དང་བཞི་ཁོ་ནའོ་ཟེར། རྒྱལ་དཔོག་པ་
ན་རེ༑ དེའི་སྟེང་དུ་དོན་གྱིས་གོ་བ་དང་། དངོས་པོ་མེད་པའི་ཚད་མ་དྲུག་ཁོ་ནའོ་ཟེར། ཙ་ར་ཀ་པ་ན་
རེ༑ དེ་དྲུག་གི་སྟེང་དུ་རིགས་པ་དང༌། མི་དམིགས་པ་དང༌། ཞེས་གྲགས་པ་དང༌། སྲིད་པ་
དང་༑ སྙམ་སེམས་པ་སྟེ་ཚད་མ་བཅུ་གཅིག་ཁོ་ནའོ་ཟེར། རྒྱང་འཕེན་པ་ན་རེ། མངོན་སུམ་གཅིག་བུ་
ཚད་མ་སྟེ་གཞན་མེད་ཟེར་བ་དག་ཡོད་པའི་ཕྱིར། སྤྱོད་ཡུལ་ལའང་འདོད་ཚུལ་མང་སྟེ། རང་སྡེ་བྱེ་སྨྲ་
དང་ཕྱི་བ་རྣམས་ཀྱིས་སྤྱི་རྟག་དངོས་སུ་འདོད། གྲངས་ཅན་པས་རང་སྤྱི་འདྲེས་པའི་ཕུང་གསུམ་པ་
འདོད། རྒྱང་འཕེན་པས་རང་མཚན་ཁོ་ནར་འདོད་པ་དེ་བཀག་ནས་ཚད་མ་གཉིས་སུ་གྲངས་ངེས་པར་
སྟོན་པར། ཕྱོགས་གླང་གིས་ཀུན་བཏུས་ལས། མངོན་སུམ་དང་ནི་རྗེས་སུ་དཔག། །ཚད་མའོ་མཚན་ཉིད་
གཉིས་གཞལ་བྱ། །དེ་ལ་རབ་སྦྱོར་ཕྱིར་ཚད་མ །ཞེས་གསུངས། དེའི་དོན་རྒྱས་པར་སྟོན་པས། འདི་
ཉིད་ལས། གཞན་བྱ་གཉིས་ཕྱིར་ཚད་མ་གཉིས། །ཞེས་པ་ནས གསུམ་གཅིག་གྲངས་ནི་བསལ་བ་
ཡིན༑ ༑ཞེས་བྱུང༌། དེའི་ནང་ནས་ཚད་མ་གཅིག་ཁོ་ནར་འདོད་པ་དང་གསུམ་སོགས་འདོད་པ་དགག་
པར། ཀུན་བཏུས་ལས། ཚད་མ་གཞན་ནི་ཡོད་མིན་ནོ། །ཞེས་གསུངས་ཤིང་། དེའི་དོན་འཆད་
པར། མེད་པ་གཞལ་བྱ་མ་ཡིན་ཏེ། །ནས། འཁྲུལ་ཕྱིར་རོ། །ཞེས་བྱུང་། གསུམ་པ་མངོན་སུམ་གྱི་ངོ་
བོ་ལ་ལོག་རྟོག་སེལ་ཚུལ་སྟོན་པར། ཀུན་བཏུས་ལས། མིང་དང་རིགས་སོགས་སྦྱོར་བ་ཡི། །རྟོག་པ་

ལེའུ་གསུམ་པའི་མཐའ་དཔྱོད། 587
གཞལ་བྱའི་གྲངས་ངེས་
དང་བྲལ་མངོན་སུམ་མོ། །ཞེས་གསུངས་པའི་དོན་སྟོན་པར། མངོན་སུམ་རྟོག་དང་བྲལ་བར་ནི། །ཞེས་
བ་ནས། མངོན་སུམ་ལྟརསྣང་གཉིས་སུ་བཤད། །ཅེས་བྱུང་། བཞི་པ་ནི། ཚད་འབྲས་ལ་ལོག་རྟོག་
དགག་པར། བྱ་དང་བཅས་པ་རྟོགས་པའི་ཕྱིར། །ཞེས་སོགས་གསུངས། དེའི་དོན་བཤད་ཅིང༌། ལོག་
རྟོག་བཞི་པ་དགག་པར། བྱ་བ་སྒྲུབ་པར་བྱེད་ཅེས་སོགས་བྱུང༌། སྦྱོར་བ་ནི། ཤེས་བྱ་ཆོས་ཅན། ཚད་
མར་མངོན་རྗེས་ཀྱི་ཚད་མ་གཉིས་སུ་ངེས་ཏེ གཞལ་བྱ་ལ་རང་སྤྱི་གཉིས་སུ་ངེས་པའི་ཕྱིར།
མཐའ་དཔྱད་པ་ལ་ཁ་ཅིག་ན་རེ། ཡུལ་དང་ཤེས་བྱ་དོན་གཅིག་ལ། ཡུལ་དང་གཞལ་བྱ་དོན་མི་
གཅིག་སྟེ། སྒྲ་རྟག་པའི་དོན་སྤྱི་སྒྲ་རྟག་འཛིན་རྟོག་པའི་གཞལ་བྱར་ཐལ་བའི་ཕྱིར་རོ། །ཤེས་བྱ་དང་
གཞལ་བྱ་ཡང་དོན་མི་གཅིག་སྟེ ཤེས་པ་ཐམས་ཅད་ཚད་མར་ཐལ་བའི་ཕྱིར་རོ་ཟེར། ཆོས་དེའི་ཡུལ་
ཡིན་ན་ཆོས་དེའི་ཤེས་བྱ་ཡིན་དགོས་པར་ཐལ། ཡུལ་དང་གཞལ་བྱ་དོན་མི་གཅིག་པའི་སྒྲུབ་བྱེད་དེའི་
ཕྱིར༑ འདོད་ན། ཀ་བའི་སྒྲ་དོན་ཆོས་ཅན། ཀ་བ་ཞེས་བརྗོད་པའི་ཤེས་བྱ་ཡིན་པར་ཐལ། ཀ་བ་ཞེས་
བརྗོད་པའི་སྒྲའི་ཡུལ་ཡིན་པའི་ཕྱིར། འཁོར་གསུམ། རྟག་གྲུབ་སྟེ། ཀ་བ་ཞེས་བརྗོད་བའི་སྒྲའི་ཡུལ་
ཡོད་པའི་ཕྱིར། འདོད་ན། དེ་ཆོས་ཅན། ཀ་བ་ཞེས་པའི་སྒྲ་ལ་ཁྱོད་སྣང་བར་ཐལ་ལོ། །ཁྱོད་དེས་ཤེས་
པར་བྱ་བའི་ཕྱིར། ཁྱབ་ཅིང༌། འདོད་མི་ནུས་ཏེ། བེམ་པོ་ཡིན་པའི་ཕྱིར། རྟོག་གེ་སྐད་ལས། བེམ་པོ་
ལ་ཡོངས་སུ་གཅོད་པར་བྱེད་པ་ཉིད་མེད་པའི་ཕྱིར་རོ། །ཞེས་གསུངས་པའི་ཕྱིར། གཞན་ཡང་། རྒྱུ་
འབྲས་དོན་གཅིག་ན་བུམ་པའི་རྒྱུ་འབྲས་དོན་གཅིག་དགོས་པར་ཐལ། ཡུལ་དང་གཞལ་བྱ་དོན་གཅིག་ན་
བློ་དེའི་ཡུལ་དང་བློ་དེའི་གཞལ་བྱ་དོན་གཅིག་པས་ཁྱབ་པའི་ཕྱིར། རྟགས་ཁས། འཁོར་
གསུམ། གཞན་ཡང་། རྒྱུ་དང་འབྲས་བུ་འགལ་བར་ཐལ། བུམ་པའི་རྒྱུ་དང་བུམ་པའི་འབྲས་བུ་འགལ་
བའི་ཕྱིར་སོགས་སྤྲོ། ཡང་ཁ་ཅིག་ན་རེ། ཡུལ་དང་གཞལ་བྱ་དོན་མི་གཅིག་པར་ཐལ གཞལ་བྱ་ལ་
རང་མཚན་གྱིས་ཁྱབ་པའི་ཕྱིར། རྣམ་འགྲེལ་ལས། རང་གི་མཚན་ཉིད་གཅིག་གཞལ་བྱ། །ཞེས་
དང་༑ གཅིག་ཉིད་ཅེ་ན་ཁོ་བོའང་འདོད། །ཅེས་གསུངས་པའི་ཕྱིར་ཟེར་ན་མ་ཁྱབ་སྟེ། དེ་ནི་སྐྱེས་བུའི་

ལེའུ་གསུམ་པའི་མཐའ་དཔྱོད 588
གཞལ་བྱའི་གྲངས་ངེས།
བླང་དོར་དོན་གཉེར་གྱི་འཇུག་ཡུལ་ལ་རང་མཚན་གྱིས་ཁྱབ་པའི་དོན་ཡིན་པའི་ཕྱིར། རྣམ་འགྲེལ་
ལས༑ རང་གི་མཚན་ཉིད་གཅིག་གཞལ་བྱ། །ཞེས་དང༌གཅིག་ཉིད་ཅེ་ན་ཁོ་བོའང་འདོད། །ཅེས་
གསུངས་པའི་ཕྱིར་ཟེར་ན་མ་ཁྱབ་སྟེ། དེ་ནི་སྐྱེས་བུའི་བླང་དོར་དོན་གཉེར་གྱི་འཇུག་ཡུལ་རང་མཚན་
གྱིས་ཁྱབ་པའི་དོན་ཡིན་པའི་ཕྱིར། རྣམ་འགྲེལ་ལས། རང་གི་མཚན་ཉིད་གཅིག་གཞལ་བྱ། །ཡོད་མེད་
ཉིད་དུ་དཔྱོད་རྣམས་ཀྱི། །དོན་བྱ་དེ་ལ་གྲུབ་པའི་ཕྱིར། །ཞེས་གསུངས་པའི་ཕྱིར། གཞན་ཡང་སྤྱི་མཚན་
གཞལ་བྱ་མ་ཡིན་པར་ཐལ། རང་མཚན་གཅིག་པུ་གཞལ་བྱ་ཡིན་པའི་ཕྱིར། རྟགས་ཁས་
བླངས། འདོད་ན གཞལ་བྱ་ལ་རང་མཚན་སྤྱི་མཚན་གཉིས་སུ་གྲངས་མ་ངེས་པར་ཐལ། སྤྱི་མཚན་
གཞལ་བྱ་མ་ཡིན་པའི་ཕྱིར། འཁོར་གསུམ་ཁས། མ་གྲུབ་ན་དངོས། ཁྱབ་སྟེ། གཞལ་བྱ་རང་སྤྱི་
གཉིས་སུ་གྲངས་ངེས་པས་ཚད་མ་ལ་མངོན་སུམ་གྱི་ཚད་མ་དང་རྗེས་དཔག་གཉིས་སུ་གྲངས་ངེས་པའི་
ཕྱིར༑ རྩ་བར། གཞལ་བྱ་གཉིས་ཕྱིར་ཚད་མ་གཉིས། །ཞེས་དང་། ཀུན་བཏུས་རང་འགྲེལ་ལས། ཚད་
མ་གཉིས་ཁོ་ན་འོ། ། གང་གི་ཕྱིར་ཞེ་ན་མཚན་ཉིད་གཉིས་གཞལ་བྱ། ཞེས་གསུངས་པའི་ཕྱིར། མ་ཁྱབ་
ན་ཁྱབ་པ་ཡོད་པར་ཐལ། དེ་ལྟར་དུ་རིགས་པའི་དབང་ཕྱུག་གཉིས་རྗེས་འབྲང་དང་བཅས་པ་བཞེད་
ཅིང་༑ རྗེ་ཡབ་སྲས་ཀྱིས་བཞེད་པའི་ཕྱིར། དང་པོ་གྲུབ་སྟེ། རང་མཚན་བཟུང་དུ་བྱེད་པའི་མངོན་སུམ་
དང་༑ སྤྱི་མཚན་གཟུང་ཡུལ་དུ་བྱེད་པའི་རྗེས་དཔག་གཉིས་སུ་གྲངས་ངེས་པར་འདོད་པའི་ཕྱིར། རྟགས་
གྲུབ་སྟེ། ཀུན་བཏུས་རང་འགྲེལ་ལས། རང་དང་སྤྱིའི་མཚན་ཉིད་དག་ལས་གཞན་པའི་མཚན་ཉིད་
གཞལ་བར་བྱ་བ་གཞན་མེད་དོ། །ཞེས་དང་། འགྲེལ་པ་ལས་ཀྱང་། གཞལ་བྱ་ཉིད་ཀྱི་ཕྱིར་ཚད་མ་
གཉིས་པོ་ཉིད་དོ་ཞེས་གསུངས་པའི་ཕྱིར། གཉིས་པ་གྲུབ་སྟེ། ཀུན་བཏུས་དར་ཊི ཀ་མཐར་འཛིན་གདུང་
སེལ་ལས། དེ་དང་གཞལ་བྱ་གཉིས་སུ་ངེས་པའི་སྒོས་བསྟན་པས་གཞལ་བྱ་ཕུང་གསུམ་དུ་འདོད་པ་
དང་༑ གཞལ་བྱ་གཅིག་ལའང་ཚད་མ་མི་འདྲ་བ་དུ་མ་འཇུག་པར་འདོད་པ་ཁེགས་ཤིང་། ཞེས་
དང༌༑ མཁས་གྲུབ་རྗེས་མངོན་སུམ་ལེའུའི་སྤྱི་དོན་ལས། མདོ་ཚིག་དེ་དག་གིས་དངོས་སུ་རང་སྤྱི་

589ལེའུ་གསུམ་པའི་མཐའ་དཔྱོད། གཞལ་བྱའི་གྲངས་ངེས
གཉིས་སུ་ངེས་པས། ཚད་མ་གཉིས་སུ་ངེས་པར་བ་སྒྲུབ་པ་ཙམ་ལས་ཞེས་གསུངས་པའི་ཕྱིར། གཞན་
ཡང་རྗེས་དཔག་ཚད་མ་མི་སྲིད་པར་ཐལ སྤྱི་མཚན་གཞལ་བྱ་མ་ཡིན་པའི་ཕྱིར། རྟགས་ཁས། མ་
ཁྱབ་ན། གཞལ་བྱ་མེད་པའི་ཚད་མ་སྲིད་པའམ། རྗེས་དཔག་གི་ཚད་མའི་གཞལ་བྱ་ཡིན་ན། རང་
མཚན་ཡིན་པས་ཁྱབ་པ་གང་རུང་ཞིག་ཁས་ལེན་རིགས་པར་ཐལ། མ་ཁྱབ་པ་དེའི་ཕྱིར། འདོད་མི་ནུས་
ཏེ༑ གཞལ་བྱ་མེད་པའི་ཚད་མ་མི་སྲིད་པ་གང་ཞིག རྗེས་དཔག་ཚད་མའི་གཞལ་བྱ་ལ་རང་མཚན་གྱིས་
མ་ཁྱབ་པའི་ཕྱིར། རྟགས་དང་པོ་གྲུབ་སྟེ། སྐྱེད་བྱེད་མེད་པའི་བསྐྱེད་བྱ་མི་སྲིད་པའི་ཕྱིར། དེར་
ཐལ༑ རྒྱུ་མེད་པའི་འབྲས་བུ་མེད་པའི་ཕྱིར་ཏེ། བདག་མེད་ཡིན་པའི་ཕྱིར། རྟགས་གཉིས་པ་མ་གྲུབ་
ན༑ གཞལ་བྱའི་སྒོས་ཚད་མ་གཉིས་འབྱེད་མི་རུང་ཐལ་ལོ། །རྗེས་དཔག་གཞལ་བྱ་ལ་རང་མཚན་ཁོ་
ནས་ཁྱབ་པའི་ཕྱིར། རྟགས་ཁས། མ་ཁྱབ་ན། རྩ་བར། གཅིག་ལ་ཡང་། །དུ་མ་ཉིད་ནི་འཇུག་ཕྱིར་
ཏེ། །གཅིག་གསུམ་གྲངས་ཀྱང་སེལ་མི་འགྱུར། །ཞེས་པའི་ལུགས་དེ་ཁས་ལེན་རིགས་པར་ཐལ། མ་
ཁྱབ་པ་དེའི་ཕྱིར། རྩ་བའི་ཐལ་བ་རྗེས་དཔག་ཚད་མ་མི་སྲིད་པ་ལ། འོ་ན། ལྐོག་གྱུར་ཡིན་ན་ཚད་མས་
མ་དམིགས་པས་ཁྱབ་པར་ཐལ། འདོད་པ་དེའི་ཕྱིར། འདོད་ན། སྐྱེ་བ་སྔ་ཕྱི་དང་སངས་རྒྱས དུ་ལྡན་
ལའི་སྟེང་གི་མེ་སོགས་རྣམས་མེད་པར་ཐལ། དེ་དག་ཚད་མས་མི་དམིགས་པའི་ཕྱིར། རྟགས་
ཁས༑ ཁྱབ་སྟེ། དམིགས་རུང་མ་དམིགས་པ་མེད་པའི་དོན་དུ་སྡེ་བདུན་དུ་ལན་དུ་མར་ཡང་ཡང་བཤད་
པའི་ཕྱིར། དམིགས་སུ་རུང་བ་མེད་པ་ནི། །མ་དམིགས་པ་ལས་གཞན་མ་ཡིན། །ཞེས་དང༌། འཐང་
ལྡན་ལས་ཀྱང༌། གལ་ཏེ་ཡང་བུམ་པ་མེད་དོ་སྙམ་དུ་ཤེས་པ་ནི་མི་དམིགས་པ་ཁོ་ན་ལས་འགྱུར་
ལ༑ མེད་པར་ངེས་པ་ཡང་འདི་ཉིད་ཡིན་མོད་ཀྱི། ཞེས་དང་། རྣམ་ངེས་ལས་ཀྱང་། དེ་ལས་བཟློག་
པའི་མི་དམིགས་པ་ནི་མེད་པ་ཡིན་ཞེས་དང་། ཛེ་ཏཱ་རིས་ཀྱང་། མི་དམིགས་པ་ནི་མེད་པའི་ཐ་སྙད་སྒྲུབ་
པའོ༑ ༑ཞེས་གསུངས་པའི་ཕྱིར། འདི་དག་ལ་སྤྲོ་བྱ་མང་ཡང་ཡི་གེའི་ཚོགས་ཆེ་དོགས་སོ།
རང་ལུགས་ལ། ཡུལ་དང་ཤེས་བྱ་དང་གཞལ་བྱ་དང་ཡོད་པ་དང་གཞི་གྲུབ་པ་དང་ཆོས་དང་

590ལེའུ་གསུམ་པའི་མཐའ་དཔྱོད། གཞལ་བྱའི་གྲངས་ངེས།
དམིགས་པ་རྣམས་དོན་གཅིག་ཡིན་ཁྱབ་མཉམ་ཡིན། མཚན་ཉིད་ནི་བློས་རིག་པར་བྱ་བ་ཡུལ་གྱི་མཚན་
ཉིད༑ ཚད་མས་རྟོགས་པར་བྱ་བ་དེ་གཞལ་བྱའི་མཚན་ཉིད། ཚད་མས་དམིགས་པ་དེ་ཡོད་པའི་མཚན་
ཉིད། ཚད་མས་གྲུབ་པ་གཞི་གྲུབ་ཀྱི་མཚན་ཉིད། རང་ངོ་བོ་དང་ལྡན་པ་དེ་ཆོས་ཀྱི་མཚན་ཉིད། ཚད་
མས་སྒྲོ་འདོགས་གཅད་པར་བྱ་བའི་གཞི་དེ། དམིགས་པའི་མཚན་ཉིད།
རྩོད་སྤོང་ལ་ཁོ་ན་རེ། བློའི་ཡུལ་ཡིན་ན་ཡུལ་ཡིན་པས་ཁྱབ་པར་ཐལ། མཚན་ཉིད་
ཕྱིར༑ འདོད་ན། བློ་དེའི་ཡུལ་ཡིན་ན་ཡུལ་ཡིན་པས་ཁྱབ་པར་ཐལ། འདོད་པའི་ཕྱིར་ན་མ་ཁྱབ། འདོད་
ན༑ གངས་རི་སྔོན་པོ་ཡིན་པ་ཆོས་ཅན། ཡུལ་ཡིན་པར་ཐལ། གངས་རི་སྔོན་བོར་སྣང་བའི་དབང་ཤེས་
ཀྱི་ཡུལ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་འདྲའི་དབང་ཤེས་ལ་གངས་རི་སྔོན་པོར་
སྣང་བའི་ཕྱིར། མ་གྲུབ་ན། གངས་རི་སྔོན་པོར་སྣང་བའི་དབང་ཤེས་ཆོས་ཅན། ཁྱོད་ལ་གངས་རི་སྔོན་
པོར་སྣང་བར་ཐལ། ཁྱོད་དེ་འདྲའི་དབང་ཤེས་ཡིན་པའི་ཕྱིར། རྩ་བར་འདོད་མི་ནུས་ཏེ། ངེ་མེད་པའི་
ཕྱིར༑ གངས་རི་དཀར་པོར་ཡོད་པའི་ཕྱིར། གཞན་ཡང་། རི་བོ་རྭ་ཆོས་ཅན། ཡུལ་ཡིན་པར་ཐལ། རི་
བོང་རྭ་འཛིན་རྟོག་པའི་ཡུལ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཁྱོད་འཛིན་རྟོག་པའི་ཡུལ་
ཡིན་པར་ཐལ། ཁྱོད་འཛིན་རྟོག་པ་ཡོད་པའི་ཕྱིར། དེར་ཐལ། ཡོད་མེད་གང་རུང་ཡིན་པའི་ཕྱིར། རྩ་
བར་འདོད་ན། དེ་ཆོས་ཅན། ཤེས་བྱ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། མེད་ངེས་
ཡིན་པའི་ཕྱིར། དེར་ཐལ། མེད་པ་བཞིའི་གཏན་མེད་ཡིན་པའི་ཕྱིར། ཡང་ཁོ་ན་རེ། ཚད་མ་གཉིས་
ཀའི་གཞལ་བྱ་ལ་དངོས་པོས་ཁྱབ་པར་ཐལ། རྣམ་ངེས་ལས། ཚད་མ་གཉིས་ཀ་དངོས་པོའི་ཡུལ་ཅན་
ཡིན་ཏེ། ཞེས་གསུངས་པའི་ཕྱིར་ན་མ་ཁྱབ་སྟེ། རྗེས་དཔག་གི་གཞལ་བྱ་ལའང་དངོས་པོ་ཡོང་པ་
དང་༑ དངོས་བོ་ལ་ལྟོས་པར་བསྟན་པ་ཙམ་ཡིན་པའི་ཕྱིར་ཏེ། སྤྱི་མཚན་དང་དངོས་མེད་རྣམས་དངོས་པོ་
ལ་ལྟོས་ནས་གཞག་དགོས་པའི་ཕྱིར། རྣམ་ངེས་ལས། སྤྱི་ཡང་དངོས་པོ་ལས་གཞན་དུ་བརྗོད་དུ་མེད་པ་
ཉིད་ཀྱི་ཕྱིར། ཞེས་གསུངས་པའི་ཕྱིར།

ལེའུ་གསུམ་པའི་མཐའ་དཔྱོད། 591 ཚད་མའི་གྲངས་ངེས
ཚད་མའི་གྲངས་ངེས་བཤད་པ།
ཡང་། གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་ཚད་མའི་གྲངས་ངེས་ཀྱི་མཐའ་དཔྱད་
པ་ལ། ཁ་ཅིག་ན་རེ། ཚད་མ་ལ་མངོན་རྗེས་གཉིས་སུ་གྲངས་ངེས་ཟེར། དེ་ལ་ཁ་ཅིག་ན་རེ། ཚད་མ་
ཆོས་ཅན། མངོན་རྗེས་གང་རུང་དུ་ཐལ། ཚད་མ་ཡིན་པའི་ཕྱིར་ཟེར་ན། ཁ་ཅིག་རྟགས་མ་གྲུབ་
སྟེ། ཚད་མ་ཚད་མ་མ་ཡིན་པའི་ཕྱིར་ཟེར། ཁ་ཅིག་འདོད་དེ། ཚད་མ་མངོན་སུམ་ཚད་མ་ཡིན་པའི་ཕྱིར་
ཟེར༑ དེ་གསུམ་གས་གྲངས་ངེས་ལ་ཁྱབ་པ་འཆའ་གཞིར་གཞག་བྱའོ། །དེ་གསུམ་ལ་གྲངས་ངེས་ཡིན་
ན་ཕུང་གསུམ་སེལ་བའི་གྲངས་ངེས་ཡིན་པས་ཁྱབ་པར་ཐལ། ཁྱེད་ཅག་གིས་འདོད་ཚུལ་དེའི་
ཕྱིར༑ འདོད་མི་ནུས་ཏེ། སྤྱིར་གྲངས་ངེས་ཚུལ་ལ་རིགས་ཀྱི་གྲངས་ངེས་དང༌། དངོས་འགལ་གཅོད་
པའི་གྲངས་ངེས་དང་། ལོག་རྟོག་སེལ་བའི་དགོས་པ་ལ་ལྟོས་པའི་གྲངས་ངེས་སོགས་དུ་མ་ཡོད་པའི་
ཕྱིར༑ དེར་ཐལ། ཐེག་ཆེན་ལམ་ལ་ཕྱིན་དྲུག་ཏུ་གྲངས་ངེས་པ རིགས་ཀྱི་གྲངས་ངེས་གང་ཞིག ཤེས་
བྱ་ལ་བདེན་གཉིས་སམ་རྟག་མི་རྟག་གཉིས་སུ་ཕྱེ་བ་ལྟ་བུ་ཕུང་གསུམ་སེལ་བའི་གྲངས་ངེས་དང་། ཚད་
མ་ལ་མངོན་རྗེས་ཀྱི་ཚད་མ་གཉིས་སུ་དབྱེ་བ་ལོག་རྟོག་སེལ་བའི་གྲངས་ངེས་ཡིན་པའི་ཕྱིར། མ་ཁྱབ་
ན༑། ཁྱབ་སྟེ། དེ་དག་ལས་དངོས་འགལ་གཅོད་པའི་གྲངས་ངེས་ལ་དེ་གཉིས་གང་རུང་མ་ཡིན་པ་ཡོད་ན་
སྐྱོན་དུ་འགྱུར་ལ། གཞན་རྣམས་ལ་དེ་ལྟ་བུ་མི་སྲིད་མི་དགོས་པའི་ཕྱིར། མཁས་གྲུབ་མངོན་སུམ་སྤྱི་
དོན་ལས། དེ་ཡང་སྤྱིར་རིགས་ཀྱི་གྲངས་ངེས་དང༌། དངོས་འགལ་གཅོད་པའི་གྲངས་ངེས་དང་། ལོག་
རྟོག་སེལ་བའི་དགོས་པའི་གྲངས་ངེས་སོགས་མང་དུ་ཡོད་པ་ལས། འདིར་ནི་ཕྱི་མ་ཡིན་ཞེས་དང༌། སྡེ་
བདུན་རྒྱན་ལས། གཞན་རྣམས་ལ་དེ་ལྟ་བུ་མི་སྲིད་དགོས་པའི་ངེས་པ་མེད་དོ། །ཞེས་གསུངས་པའི་
ཕྱིར༑ ལེགས་བཤད་དུ་འདུག་གོ །མ་ཁྱབ་མཚམས་ཀྱི་རྟགས་དང་པོ་གྲུབ་སྟེ། ཐེག་ཆེན་གྱི་ལམ་
ཐམས་ཅད་རྫས་སམ་དངོས་པོའི་སྒོས་ཕྱིན་དྲུག་ཏུ་མ་ངེས་ཀྱང་། རིགས་ཀྱི་སྒོས་ཕྱིན་དྲུག་ཏུ་གྲངས་ངེས་

ལེའུ་གསུམ་པའི་མཐའ་དཔྱོད། 592 ཚད་མའི་གྲངས་ངེས
པར་མདོ་སྡེ་རྒྱན་ནས་བཤད་པའི་ཕྱིར་ཏེ། སྡེ་བདུན་རྒྱན་ལས། དཔེར་ན་སངས་རྒྱས་ཀྱི་ལམ་ཐམས་ཅད་
ཕྱིན་དྲུག་ཏུ་གྲངས་ངེས་པར་བཤད་པ་ལྟ་བུ་རིགས་བསྡུའི་གྲངས་ངེས་དང༌ཞེས་གསུངས་པའི་
ཕྱིར༑ གོང་གི་རྟགས་གཉིས་པ་གྲུབ་སྟེ། སྡེ་བདུན་རྒྱན་ལས། ཤེས་བྱ་ལ་རྟག་མི་རྟག་གཉིས་སུ་གྲངས་
ངེས་པ་ཞེས་གསུངས་པ་ལྟ་བུ་ཕུང་གསུམ་སེལ་བ་དངོས་འགལ་གཅོད་པའི་གྲངས་ངེས་དང་། ཞེས་
གསུངས་པའི་ཕྱིར། གོང་གི་རྟགས་གསུམ་པ་གྲུབ་སྟེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་ཕྱེ་
བས་མངོན་རྗེས་གང་རུང་མ་ཡིན་པའི་ཚད་མ་གཞན་དུ་མ་ཡོད་སྙམ་པ་དང་། གཅིག་ཁོ་ནར་འདོད་པའི་
ལོག་རྟོག་སེལ་བར་གཞུང་འདིར་ཡང་བཤད་པའི་ཕྱིར་ཏེ། རྩ་བར། གཞལ་བྱ་གཉིས་ནི་མཐོང་བའི་
ཕྱིར༑ ༑གསུམ་གཅིག་གྲངས་ནི་བསལ་བ་ཡིན། །ཞེས་གསུངས་པའི་ཕྱིར། སྡེ་བདུན་རྒྱན་ལས ཚད་
མ་གཉིས་སུ་གྲངས་ངེས་པར་བཤད་པ་ལྟ་བུ་ལོག་རྟོག་བཟློག་པའི་གྲངས་ངེས། ཞེས་གསུངས་པའི་
ཕྱིར༑ ཁྱབ་སྟེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པ་ལོག་རྟོག་བཟློག་ཆེད་ཡིན་
པར་འཕགས་ཡུལ་གྱི་རིགས་པའི་དབང་ཕྱུག་རྣམས་དབྱངས་གཅིག་དགོངས་པ་གཅིག་ཡིན་པའི་
ཕྱིར༑ པཎ་ཆེན་ཆོས་མཆོག་གི་རྣམ་ངེས་ཊིཀྐ་ལས། དེ་ལ་རེ་ཞིག་གྲངས་ལ་ལོག་པར་རྟོག་པ་བསལ་བ་
ནི་དེ་ནི་རྣམ་པ་གཉིས་ཏེ་ཞེས་གསུངས་པའོ། །ཞེས་དང་། ཛ་གད་ཏཱ་ལའི་མཁས་དབང་ཐར་པའི་འབྱུང་
གནས་ཀྱི་རྟོག་གེ་སྐད་ལས། རྣམ་པ་གཉིས་ཞེས་པའི་ཚིག་གིས་གཅིག་དང་གསུམ་དང་བཞི་དང་ལྔ་དང་
དྲུག་ཅེས་ལོག་པར་རྟོག་པ་རྣམས་བསལ་བའོ། །ཞེས་དང༌། མཁས་གྲུབ་ཆེན་པོ་ཛེ་ཏཱ་རིས་བྱིས་པ་
འཇུག་པའི་རྟོག་གེ་ལས། རྣམ་པ་གཉིས་ཏེ་ཞེས་སྨོས་པས་ཚད་མ་གཅིག་དང་གསུམ་དང་བཞི་དང་ལྔ་
དང་དྲུག་གོ་སྙམ་དུ་ལོག་པར་རྟོག་པ་རྣམས་བསལ་བ་ཡིན་ནོ། །ཞེས་དང༌། མདོའི་རང་འགྲེལ་
ལས༑ ཚད་མ་གཉིས་ཁོ་ནའོ། །གང་གི་ཕྱིར་ཞེ་ན། མཚན་ཉིད་གཉིས་གཞལ་བྱ། རང་དང་སྤྱིའི་མཚན་
ཉིད་དག་ལས་གཞན་པའི་མཚན་ཉིད་གཞལ་བར་བྱ་བ་གཞན་ནི་མེད་དོ། །ཞེས་དང༌། དེའི་འགྲེལ་
བཤད་དུ་རྒྱལ་དབང་བློས་ཀྱང་། གཞལ་བྱ་གཉིས་སུ་བསྟན་པ་འདིས་ནི་གཅིག་དང་གསུམ་ལ་སོགས་

593ལེའུ་གསུམ་པའི་མཐའ་དཔྱོད ཚད་མའི་གྲངས་ངེས
པའི་ཚད་མ་བསལ་བར་བྱ་སྟེ། ཞེས་གསུངས་པའི་ཕྱིར། ཡང་ཁ་ཅིག ཚད་མ་ལ་མངོན་རྗེས་ཀྱི་ཚད་
མ་གཉིས་སུ་གྲངས་ངེས་ཟེར། དེ་ལ་ཁ་ཅིག་ན་རེ། ཚད་མ་ཆོས་ཅན། མངོན་རྗེས་གང་རུང་ཡིན་པར་
ཐལ༑ ཚད་མ་ཡིན་པའི་ཕྱིར་ན་མ་ཁྱབ། འདོད་ན། མངོན་སུམ་ཡིན་པར་ཐལ། དེ་གཉིས་གང་རུང་
གང་ཞིག །རྗེས་དཔག་མ་ཡིན་པའི་ཕྱིར། རྟགས་དང་པོ་ཁས འདོད་ན། ཁྱོད་དང་རྟོག་པའི་གཞི་
མཐུན་མི་སྲིད་པར་ཐལ། ཁྱོད་མངོན་སུམ་ཡིན་པའི་ཕྱིར། ཁྱབ་སྟེ། མངོན་སུམ་ལ་རྟོག་བྲལ་གྱིས་ཁྱབ་
པ་ཕྱོགས་གླང་གྲགས་པ་གཉིས་ཀའི་དགོངས་པ་ཡིན་པའི་ཕྱིར། མདོའི་རང་འགྲེལ་ལས། ཤེས་པ་གང་
ལ་རྟོག་པ་མེད་པ་དེ་ནི་མངོན་སུམ་མོ། །ཞེས་དང༌། རྩ་བར། མངོན་སུམ་རྟོག་དང་བྲལ་བར་
ནི༑ ༑མངོན་སུམ་ཉིད་ཀྱིས་འགྲུབ་པར་འགྱུར། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ཚད་མ་
ཆོས་ཅན། ཚད་མ་གཉིས་གང་རུང་མ་ཡིན་པའི་ཚད་མ་ཕུང་གསུམ་པ་ཡིན་པར་ཐལ། ཚང་མ་གང་
ཞིག དེ་གཉིས་གང་རུང་མ་ཡིན་པའི་ཕྱིར་ན་མ་ཁྱབ་སྟེ། རྫས་སྤྱི་གཉིས་མགོ་སོགས་མ་བྱས་ན་
གཉིས་གང་རུང་མ་ཡིན་པའི་ཚད་མ་མེད་པའི་ཕྱིར། དེར་ཐལ། ཚད་མ་ཡང་རྫས་སྤྱི་སོགས་བཅད་ན་དེ་
གཉིས་ཀྱི་ནང་དུ་འདུ་བའི་ཕྱིར། ཁྱབ་སྟེ ལྗོན་ཤིང་སེམས་ལྡན་དུ་སྒྲུབ་པ་ལ་ལོ་མ་ཁུམ་ནས་ཉལ་བ་
རྟགས་སུ་བཀོད་པ་ལྟར་ཆོས་ཅན་གྱི་ཕྱོགས་གཅིག་ལ་ལྟོས་ནས་མ་གྲུབ་པའི་རྟགས་སུ་འགྱུར་བའི་
ཕྱིར༑ ཡང་ཁོ་ན་རེ། ཚད་མ་ལ་མངོན་རྗེས་གཉིས་ལས་གཞན་པའི་ཕུང་གསུམ་པའི་ཚད་མ་ཁས་ལེན་
རིགས་པར་ཐལ། ཚད་མ་ལ་གཉིས་སུ་གྲངས་ངེས་པ་དེ་ལོག་རྟོག་སེལ་བའི་གྲངས་ངེས་ཡིན་པའི་ཕྱིར་
ན་མ་ཁྱབ། འདོད་མི་ནུས་ཏེ། སྔོན་འཛིན་མངོན་སུམ་དེ་ཚད་མར་ངེས་ཤིང་དེ་ཡིན་པའི་རྗེས་དཔག་ཡོང་
པར་ཁེགས་ཀྱང་། དེ་མངོན་སུམ་གྱི་ཚད་མར་ཡོངས་གཅོད་དུ་མ་གྲུབ་ན་གཉིས་མིན་གྱི་ཕུང་གསུམ་
ཡོད་པར་འགྱུར་གྱི། མངོན་རྗེས་གང་རུང་མ་ཡིན་པའི་ཚད་མ་ཡོད་པས་ཚད་མ་ཕུང་གསུམ་ཡོད་པར་མི་
འགྱུར་པའི་ཕྱིར། དཔེར་ན། སྒྲར་ངེས་ནས། རྟག་པ་དང་གཞི་མཐུན་ཚད་མས་ཁེགས་ཀྱང་མི་རྟག་པར་
ཡོངས་སུ་གཅོད་མི་ནུས་ན། རྟག་མི་རྟག་ལ་གཉིས་མ་ཡིན་གྱི་ཕུང་གསུམ་ཁས་ལེན་དགོས་པ་བཞིན་

ལེའུ་གསུམ་པའི་མཐའ་དཔྱོད། 594 ཚད་མའི་གྲངས་ངེས།
ཡིན་པའི་ཕྱིར། རྣམ་བཤད་ལས། མངོན་རྗེས་གང་ཡང་མ་ཡིན་པའི་ཚད་མ་ཡོད་པས་གཉིས་མ་ཡིན་གྱི་
ཕུང་པོ་གསུམ་པར་ག་ལ་འགྱུར་ཞེས་གསུངས་པའི་ཕྱིར། ཡང་ཁ་ཅིག་ན་རེ། མངོན་རྗེས་གཉིས་ཀྱི་བར་
ཞེ་ན་ཚད་མ་ཕུང་གསུམ་པ་མེད་པར་ཐལ། དེ་ལྟར་མེད་པ་ཚད་མ་ལ་མངོན་རྗེས་ཀྱི་ཚད་མ་གཉིས་སུ་
གྲངས་ངེས་པའི་དོན་ཡིན་པའི་ཕྱིར། འདོད་ན། རྗེས་དཔག་ཕུང་པོ་གསུམ་པ་མེད་པར་ཐལ། འདོད་
པའི་ཕྱིར། འདོད་ན། རྗེས་དཔག་དེ་རྗེས་དཔག་ཕུང་པོ་གསུམ་པ་མ་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། རྗེས་དཔག་དེ་རྗེས་དཔག་གསུམ་པོ་གང་རུང་མ་ཡིན་པའི་རྗེས་དཔག་ཡིན་པའི་
ཕྱིར་ན་མ་ཁྱབ། རྟགས་གྲུབ་སྟེ། དེ་དངོས་སྟོབས་རྗེས་དཔག་མ་ཡིན་པ་གང་ཞིག གྲགས་པའི་རྗེས་
དཔག་ཀྱང་མིན། ཡིད་ཆེད་རྗེས་དཔག་ཀྱང་མ་ཡིན་པའི་ཕྱིར། དང་པོ་མ་གྲུབ་ན དེ་ཆོས་ཅན། ཅུང་
ཟད་ལྐོག་གྱུར་ཙམ་ལ་ཚད་མར་ཐལ། དངོས་སྟོབས་རྗེས་དཔག་ཡིན་པའི་ཕྱིར། ཁྱབ་སྟེ། རྩ་
བར༑ གལ་ཏེ་ལ་ལར་དེ་གྲུབ་ན། །དེ་ནི་དངོས་སྟོབས་ལས་གྲུབ་ཡིན། །ཞེས་སོ། །གོང་གི་རྟགས་
གཉིས་པ་མ་གྲུབ་ན། དེ་ཆོས་ཅན། ངག་གམ་རྣམ་རྟོག་གིས་བཏགས་ཙམ་གྱི་ཡུལ་ལ་བརྟེན་པའི་ཐ་སྙད་
པའི་ཚད་མ་ཡིན་པར་ཐལ། གྲགས་པའི་རྗེས་དཔག་ཡིན་པའི་ཕྱིར། ཁྱབ་སྟེ། ཆོས་མཆོག་
གིས། གྲགས་བ་ཐ་སྙད་ཀྱི་ཡུལ་ཅན་གྱི་རྟོག་པ་སྟེ། ཞེས་དང༌། རྒྱན་ལས། གྲགས་པ་ཉིད་ནི་ཐ་སྙད་
དེ༑ ༑།དེས་བསྐྱེད་ཕྱིར་ན་དེ་སྐད་བརྗོད། །ཅེས་གསུངས་པའི་ཕྱིར། རྩ་རྟགས་གསུམ་པ་གྲུབ་སྟེ། ཤིན་ཏུ་
ལྐོག་གྱུར་ཡུལ་དུ་བྱེད་པའི་བློ་མ་ཡིན་པའི་ཕྱིར། རྟགས་སླ། ཁྱབ་སྟེ། ཡིད་ཆེས་རྗེས་དཔག་ཤིན་ཏུ་
ལྐོག་གྱུར་གྱི་ཡུལ་ཅན་གྱི་ཚད་མ་ཡིན་པའི་ཕྱིར། རྩ་བར། དེ་ལྟར་ཡུལ་གཉིས་རྣམ་དག་ན། །དེ་ནི་
བསྟན་བཅོས་ཡོངས་འཛིན་པར། །འདོད་པའི་དུས་ཡིན། ཞེས་གསུངས་པའི་ཕྱིར། གཞན་
ཡང་༑ མངོན་སུམ་ལ་དབང་མངོན་དང་། ཡིད་མངོན་དང༌། རང་རིག་མངོན་སུམ་དང་། རྣལ་འབྱོར་
མངོན་སུམ་བཞིར་གྲངས་མ་ངེས་པར་ཐལ། མངོན་སུམ་དེ་བཞི་གང་རུང་མ་ཡིན་པའི་ཕྱིར། འཁོར་
གསུམ་ཁས། དེ་སོགས་འཕེན། ཡང་ཁ་ཅིག་ན་རེ། ཚད་མའི་གྲངས་ངེས་ལ་དེ་གང་རུང་གིས་ཁྱབ་པ་

595ལེའུ་གསུམ་པའི་མཐའ་དཔྱོད ཚད་མའི་གྲངས་ངེས།
གཞིར་བྱས་ནས། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་མ་ངེས། ཚད་མའི་བྱེ་བྲག་ལ་དེ་
གཉིས་སུ་གྲངས་ངེས་ཟེར་ན། འོ་ན། འཕགས་རྒྱུད་ཀྱི་ཚད་མ་ཆོས་ཅན། དེ་གཉིས་གང་རུང་དུ་
ཐལ༑ ཚད་མའི་བྱེ་བྲག་ཡིན་པའི་ཕྱིར། འཁོར་གསུམ་ཁས། ཡང་ཁ་ཅིག་ན་རེ། ཚད་མ་ལ་མངོན་
སུམ་ཀྱི་ཚད་མ་དང་རྗེས་སུ་དཔག་པའི་ཚད་མ་གཉིས་སུ་དབྱེར་ཡོད། དེ་ལ་དེ་གཉིས་ལས་མང་མི་
དགོས། ཉུང་ན་མི་འདུ་བ་ཡིན་པའི་གཞི་མཐུན་དུ་དམིགས་པ་དེ། དེ་མངོན་སུམ་གྱི་ཚད་མ་དང་རྗེས་སུ་
དཔག་པའི་ཚད་མ་གཉིས་སུ་གྲངས་ངེས་པའི་དོན་ཡིན་ཟེར་ན། རི་བོང་རྭ་ཆོས་ཅན དེ་ལ་དེ་གཉིས་སུ་
དབྱེར་ཡོད། དེ་ལ་དེ་གཉིས་ལས་མང་མི་དགོས་ཉུང་ན་མི་འདུ་བ་ཡང་ཡིན་པའི་གཞི་མཐུན་དུ་དམིགས་
པར་ཐལ། དེ་ལ་དེ་གཉིས་སུ་གྲངས་ངེས་པའི་ཕྱིར། འདོད་ན། དེ་ཆོས་ཅན། དེ་འདྲའི་གཞི་མཐུན་དུ་
ཐལ༑ འདོད་པའི་ཕྱིར། འདོད་མི་ནུས་ཏེ། གཞི་མ་གྲུབ་པའི་ཕྱིར། སྔོན་གྱི་རིགས་སྨྲའི་དབང་ཆ་
གཙང་གསུམ། བོ་དག་ན་རེ། མངོན་རྗེས་གཉིས་ངོ་བོ་གཅིག་ལ་ལྡོག་པ་འགལ་བའི་ཐ་དད་ཡིན་པར་
ཐལ༑ རྗེས་དཔག་རང་འཛིན་པའི་རང་རིག་དང་ངོ་བོ་གཅིག་པ་གང་ཞིག རང་རིག་མངོན་སུམ་གྱི་བྱེ་
བྲག་ཡིན་པའི་ཕྱིར་ཟེར་ན་མ་ཁྱབ། རང་ཕྱོགས་པ་བྱ་མཆོག་གསང་ཕུ་ལེགས་དོན་པ། དེ་གཉིས་ཀྱང་
དོན་དེ་འདོད་མོད། འོ་ན་བུམ་པ་ཆོས་ཅན། བུམ་མིན་དང་ངོ་བོ་གཅིག་ཡིན་པར་ཐལ། གཟུགས་དང་ངོ་
བོ་གཅིག་པའི་ཕྱིར། འཁོར་གསུམ། གཞན་ཡང་མི་རྟག་པ་ཆོས་ཅན། རྟག་པ་དང་ངོ་བོ་གཅིག པར་
ཐལ༑ བདག་མེད་དང་ངོ་བོ་གཅིག་པའི་ཕྱིར། འཁོར་གསུམ། དེ་བཞིན་དུ་ཚ་རེག་ཆོས་ཅན། གྲ་རེག་
དང་ངོ་བོ་གཅིག་པར་ཐལ དངོས་པོ་དང་ངོ་བོ་གཅིག་པའི་ཕྱིར། དེ་སོགས་གནོད་བྱེད་མཐའ་ཡས་པ་
འཇུག་པའི་ཕྱིར། མཁས་གྲུབ་ཐམས་ཅད་མཁྱེན་པའི་མངོན་སུམ་མཐའ་དཔྱོད་པ་ལས། འདིར་དགེ་
བཤེས་ཆ་པ་ན་རེ། ནས། ཞེས་སོགས་དུ་མ་ཞིག་གིས་མ་ངེས་ཏེ་རྒྱུ་མཚན་མཆོག་ཏུ་རྩིང་བའོ། །ཞེས་
གསུངས་པའི་ཕྱིར། རིགས་པ་དེ་ལ་བརྟེན་ནས། རྟོག་བཅས་རྟོག་མེད་ཀྱི་ཤེས་པ་གཉིས་དང༌། དབང་
ཤེས་ཡིད་ཤེས་གཉིས་དང་། སེལ་བློ་སྒྲུབ་བློ་རྫས་གཅིག་ཏུ་འདོད་པའི་འཁྲུལ་བའི་མུན་ཚོགས་རིགས་

ལེའུ་གསུམ་པའི་མཐའ་དཔྱོད 596 ཚད་མའི་གྲངས་ངེས
པའི་ཉི་ཟེར་གྱིས་ལེགས་པར་བསལ་ཡོད་པས། མཁས་པའི་ལེགས་བཤད་ཀྱི་ཡོན་ཏན་ལ་དགའ་བར་
གྱིས་ཤིག ཡང་ཁ་ཅིག་ན་རེ། ཚད་མ་ཆོས་ཅན། ཁྱོད་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་
པར་ཐལ། ཁྱོད་ཀྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར་ཟེར་ན། འོ་ན། རྣམ་མཁྱེན་
ཆོས་ཅན། དེར་ཐལ། དེའི་ཕྱིར། འཁོར་གསུམ། ཡང་ཁ་ཅིག་ན་རེ། མངོན་སུམ་གྱི་སྣང་ཡུལ་དང་
རང་མཚན་དོན་གཅིག་པར་འདོད་ལ། ཁ་ཅིག་ན་རེ། དེ་གཉིས་དོན་མི་གཅིག་པར་ཐལ། གང་ཟག་གི་
བདག་མེད་མངོན་སུམ་གྱི་སྣང་ཡུལ་ཡིན། རང་མཚན་མ་ཡིན་པའི་ཕྱིར། དང་པོ་གྲུབ་སྟེ། དེ་རྣལ་
འབྱོར་མངོན་སུམ་གྱི་སྣང་ཡུལ་ཡིན་པའི་ཕྱིར། རྟགས་གྲུབ་སྟེ། གང་ཟག་གི་བདག་མེད་རྟོགས་པའི་
མངོན་སུམ་ལ་གང་ཟག་གི་བདག་མེད་གསལ་བར་སྣང་བའི་ཕྱིར། མ་གྲུབ་ན། གང་ཟག་གི་བདག་མེད་
རྟོགས་པའི་རྗེས་དཔག་གི་རྒྱུན་གོམས་པ་ལ་བརྟེན་ནས་བསྒོམ་བྱའི་བདག་མེད་ལ་གསལ་སྣང་བྱུང་བ་མི་
སྲིད་པར་ཐལ། མ་གྲུབ་པ་དེའི་ཕྱིར། འདོད་ན། རྩ་བར། དེ་ཕྱིར་ཡང་དག་ཡང་དག་མིན། ། གང་གང་
ཤིན་ཏུ་གོམས་གྱུར་པ། །སྒོམ་པ་ཡོངས་སུ་རྫོགས་པ་ན། །དེ་གསལ་མི་རྟོག་བློ་འབྲས་ཅན། །ཞེས་
གསུངས་པ་མི་འཐད་པར་ཐལ། འདོད་པ་དེའི་ཕྱིར་ཟེར་ན་མ་ཁྱབ་སྟེ། གང་ཟག་གི་བདག་མེད་རྟོགས་
པའི་རྣལ་འབྱོར་མངོན་སུམ་གྱིས་གང་ཟག་གི་ཕུང་པོ་མི་རྟག་པར་དངོས་སུ་རྟོགས་པའི་ཤུགས་ལ་གང་
ཟག་གི་བདག་མེད་རྟོགས་པའི་ཕྱིར། སྡེ་བདུན་རྒྱན་ལས། འཕགས་པ་སློབ་པ་རྣམས་ཀྱི་མཉམ་བཞག་
ཡེ་ཤེས་ཀྱིས་ཀྱང་། དངོས་པོ་རྣམས་བདག་དང་བྲལ་བའི་སྐད་ཅིག་མ་ཙམ་དུ་མངོན་སུམ་དུ་གཟིགས་པ་
ཡིན་ལ། བདག་བཀག་ཙམ་གྱི་མེད་དགག་ནི་ཤུགས་ལ་འཇལ་བ་ཡིན་གྱི་དངོས་རྟོགས་མ་ཡིན་ནོ་ཞེས་
གསུངས་པའི་ཕྱིར། ཁྱབ་སྟེ ཀུན་བཏུས་ལས། རྣལ་འབྱོར་རྣམས་ཀྱི་བླ་མས་བསྟན། །མ་འདྲེས་པ་ཡི་
དོན་ཙམ་མཐོང་། །ཞེས་གསུངས་པའི་ཕྱིར་དང་། དེས་སྤྱི་དང་མ་འདྲེས་པའི་དོན་རང་མཚན་མཐོང་བར་
གསུངས་པའི་ཕྱིར། ཡང་ཁ་ཅིག་ན་རེ། ཚད་མ་ལ་གཉིས་སུ་གྲངས་ངེས་ཏེ། གཞལ་བྱ་ལ་རང་སྤྱི་
གཉིས་སུ་གྲངས་ངེས་པའི་ཕྱིར་ཟེར་ན། དེ་ཙམ་གྱིས་ཚད་མའི་གྲངས་ལ་ལོག་པར་རྟོག་པ་ཁེགས་པར་

ལེའུ་གསུམ་པའི་མཐའ་དཔྱོད། 597 ཚད་མའི་གྲངས་ངེས
ཐལ༑ འདོད་པ་དེའི་ཕྱིར། འདོད་མི་ནུས་ཏེ། བརྡ་སྤྲོད་པ་ཡང་ཚད་མ་གཉིས་འདོད་པའི་ཕྱིར། རྟོག་
གེའི་ངར་སྐད་ལས། བརྡ་སྤྲོད་པ་ན་རེ། མངོན་སུམ་དང་སྒྲ་ལས་བྱུང་བའི་ཚད་མ་གཉིས་སོ་ཞེས་ཟེར་
རོ༑ ༑ཞེས་གསུངས་པའི་ཕྱིར། དེ་འདྲའི་ཚད་མ་རྣམ་པ་གཞན་དུ་བརྗོད་པ་བསལ་བའི་དོན་དུ། ཀུན་
བཏུས་སུ་རང་མིང་ཡང་སྨོས་པའི་ཕྱིར། རྟོག་གེའི་ངར་སྐད་ལས། མངོན་སུམ་དང་ནི་རྗེས་སུ་
དཔག །ཅེས་སླར་ཡང་བརྗོད་པ་དེ་ལས་རྣམ་པ་གཞན་དུ་གཉིས་ཉིད་བསལ་བའི་དོན་དུ་སྟེ། ཞེས་
དང་། ཛེ་ཏཱ་རིས་ཀྱང་། གྲངས་ཀྱི་གཞི་སྨྲས་པས་ནི་རྣམ་པ་གཞན་གྱི་གཉིས་ཉིད་བསལ་བའོ། །ཞེས་
གསུངས་པའི་ཕྱིར།
རང་ལུགས་ལ། གྲངས་ངེས། མངོན་རྗེས་ཀྱི་ངོ་བོ་ཐ་དད་དུ་བསྟན་པ་གཉིས། དང་པོ་
ནི༑ ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་ཏེ། གཞལ་བྱ་ལ་རང་མཚན་དང་སྤྱི་མཚན་
གཉིས་སུ་གྲངས་ངེས་པའི་ཕྱིར་ཏེ། དེ་ལ་དོན་བྱེད་ནུས་པའི་ཆོས་དང་མི་ནུས་པའི་ཆོས་གཉིས་སུ་གྲངས་
ངེས་པའི་ཕྱིར། རྩ་བར། གཞལ་བྱ་གཉིས་ཕྱིར་ཚད་མ་གཉིས། །ཞེས་གསུངས་པའི་ཕྱིར། ཁྱབ་
སྟེ༑ གཞལ་བྱ་ལ་རང་སྤྱི་གཉིས་སུ་གྲངས་ངེས་ན། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་
ངེས་པས་ཁྱབ་པའི་ཕྱིར་ཏེ། གཟུང་དོན་རང་མཚན་སྣང་ཡུལ་དུ་བྱེད་པའི་ཚུལ་གྱིས་འཇལ་བའི་ཚད་མ་
ཡིན་ན་མངོན་སུམ་གྱི་ཚད་མ་ཡིན་པས་ཁྱབ། གཟུང་དོན་སྤྱི་མཚན་སྣང་ཡུལ་དུ་བྱེད་པའི་ཚུལ་གྱིས་
འཇལ་བའི་ཚད་མ་ཡིན་ན་རྗེས་སུ་དཔག་པའི་ཚད་མ་ཡིན་པས་ཁྱབ་པའི་ཕྱིར། ཚད་མའི་གྲངས་ངེས་ཀྱི་
དོན་ཡོད་དེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པའི་དོན་ལོག་རྟོག་སེལ་བའི་གྲངས་
ངེས་ཀྱང་ཡིན་མོད། ཕུང་གསུམ་སེལ་བའི་གྲངས་ངེས་མ་བྱས་ན་གཉིས་ཡིན་གྱི་ཕུང་པོ་དང་གཉིས་པོ་
གང་ཡང་མ་ཡིན་པའི་ཕུང་པོ་ཡོད་དམ་སྙམ་པའི་ལོག་རྟོག་མི་སེལ་བས་ན། ཕུང་གསུམ་སེལ་བའི་
གྲངས་ངེས་ཡིན་པས་ལོག་རྟོག་དེ་གཉིས་ལྡོག་པའི་ཕྱིར། དོན་དྲིལ་ན་ཚད་མ་ཆོས་ཅན། རྣམ་པ་གཉིས་
ཁོ་ན་སྟེ། ཁྱོད་ལ་མངོན་རྗེས་ལས་གཞན་པའི་པ་ཕུང་གསུམ་པ་མེད་དེ། ཁྱོད་ཀྱི་གཞལ་བྱ་ལ་

ལེའུ་གསུམ་པའི་མཐའ་དཔྱོད 598
ཚད་མའི་གྲངས་ངེས།
མངོན་ལྐོག་ལས་གཞན་པའི་གཞལ་བྱ་ཕུང་གསུམ་པ་མེད་པའི་ཕྱིར། དཔེར་ན་མོ་གཤམ་གྱི་བུ་བཞིན་
ཞེས་བའི་དགག་ཕྱོགས་སྒྲུབ་ཕྱོགས་ཕུང་གསུམ་གཉིས་གཅིག་ཅར་སེལ་བའི་ཕྱིར། རྣམ་ངེས་ཊི ཀ་ཆེན་
ལས༑ ཕུང་གསུམ་སྤྱིར་བཀག་པ་འདིས་དགག་ཕྱོགས་དང་སྒྲུབ་ཕྱོགས་ཀྱི་ཕུང་གསུམ་གཉིས་ཀ་སེལ་
བར་བྱེད་པ་ཡིན་ནོ། །ཞེས་གསུངས་པའི་ཕྱིར། གཉིས་པ་ནི། མངོན་རྗེས་གཉིས་ཐ་དད་ཡིན་ཏེ། དབང་
ཤེས་ཡིད་ཤེས་ངོ་བོ་ཐ་དད་ཡིན་པའི་ཕྱིར། རྟགས་གྲུབ་སྟེ། མཛོད་རང་འགྲེལ་ལས། རྫས་སུ་ན་ཁམས་
བཅུ་བདུན་ནམ་བཅུ་གཉིས་སུ་འགྱུར་ན་ཞེས་དང༌། ཕྱོགས་གླང་གིས། རྫས་སུ་ན་བཅུ་བདུན་ནམ་བཅུ་
གཉིས་སུ་འགྱུར་རོ། །ཞེས་གསུངས་པའི་ཕྱིར་དང༌། རྫས་ཀྱི་སྒོས་ཐ་དད་བཅུ་བདུན་བྱས་པའི་
ཕྱིར༑ གོང་དུ་མ་ཁྱབ་ན། ཁྱབ་པར་ཐལ། རྗེས་དཔག་ལ་ཡིད་ཆེས་ཀྱིས་ཁྱབ་ཅིང༌ཚུར་མཐོང་ལ་
དབང་མངོན་ལྔ་དང་ཡིད་མངོན་སྐད་ཅིག་མ་གཅིག་ལས་མེད་པས་དབང་མངོན་དང་ངོ་བོ་མི་གཅིག་ན་དེ་
གཉིས་རྫས་གཅིག་མི་འགྲུབ་པའི་ཕྱིར། དེར་ཐལ། དེའི་རྒྱུ་མཚན་གྱིས་མངོན་སུམ་རྟོག་བྲལ་སོགས་སུ་
དབང་མངོན་ལ་གཙོ་བོར་བྱེད་དགོས་པའི་ཕྱིར་ཏེ། མངོན་སུམ་གྱི་སྐད་དོད། བྲ་ཏྱགྲྭ་ཡང་དབང་པོ་དང་
དབང་པོ་ལ་བརྟེན་པ་ཞེས་བཤད་དགོས་པའི་ཕྱིར། ཚད་མ་རིགས་སྒོ་ལས། དེ་དབང་པོ་སོ་སོའི་དབང་
པོ་ལ་ཡོད་པ་ནི་མངོན་སུམ་ཞེས་དང༌། འཐད་ལྡན་ལས། པྲ་ཏིའི་ཚིག་སོ་སོར་སྡུད་པ་ལ་སོ་སོར་བརྟེན་
པ་ཞེས་དང༌། རྟོག་གེ་སྐད་ལས་ཀྱང་། དབང་པོ་སོ་སོ་བར་གྱུར་པ་ནི་མངོན་སུམ་མོ། ། ཨཀྵ་ནི་དབང་
པོ་སྟེ། མིག་དང༌། རྣ་བ་དང༌། སྣ་དང༌། ལྕེ་དང༌། ལུས་ཞེས་པའོ། །ཞེས་གསུངས་པའི་
ཕྱིར༑ རིགས་པ་འདི་དག་ལ་བརྟེན་ནས་དབང་ཤེས་དང་ཡིད་ཤེས་རྫས་ཐ་དད་དང་། ཚད་མ་དང་ཚད་
མིན་སོགས་རྫས་ཐ་དད་གྲུབ་སྟེ། དེ་དག་ངོ་བོ་ཐ་དད་དུ་ལུང་རིགས་ཀྱིས་གྲུབ་པའི་ཕྱིར།
གསུམ་པ་རྩོད་སྤོང་ལ་ཁོ་ན་རེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་མ་ངེས་པར་
ཐལ༑ དེ་གཉིས་གང་རུང་མ་ཡིན་པའི་ཚད་མ་ཕུང་གསུམ་པ་ཡོད་པའི་ཕྱིར། དེར་ཐལ། དེ་གཉིས་གང་
རུང་མ་ཡིན་པའི་ཚད་མ་ཡོད་པའི་ཕྱིར་ན་མ་ཁྱབ་སྟེ། ཕུང་པོ་གསུམ་པ་འཇོག་ཚུལ་ཚད་མས་སྒྲོ་

ལེའུ་གསུམ་བའི་མཐའ་དཔྱོད། 599 ཚད་མའི་གྲངས་ངེས
འདོགས་གཅོད་ཚུལ་ལ་ལྟོས་ནས་གཞག་དགོས་དེ་གཉིས་གང་རུང་མིན་ཙམ་གྱིས་མི་ཆོག་པའི་
ཕྱིར། རྣམ་བཤད་ལས། མངོན་རྗེས་གང་ཡང་མིན་པའི་ཚད་མ་ཡིན་པ་ཡོད་པས་གཉིས་མ་ཡིན་གྱི་ཕུང་
པོ་གསུམ་པར་ག་ལ་འགྱུར། ཞེས་གསུངས་པའི་ཕྱིར་དང༌། རྣམ་ངེས་ཊི ཀ་ཆེན་ལས་ཀྱང༌། ཕུང་
གསུམ་ཡིན་མིན་ཚད་མས་སྒྲོ་འདོགས་གཅོད་ཚུལ་ལ་བལྟ་དགོས་པ་ཡིན་གྱི། ཞེས་གསུངས་པའི་ཕྱིར།
ཡང་ཁོ་ན་རེ། གང་ཟག་གི་བདག་མེད་དངོས་སུ་རྟོགས་པའི་ཚད་མ་ཆོས་ཅན། རྗེས་དཔག་ཡིན་པར་
ཐལ༑ ཚད་མ་གང་ཁྱོད་ཡིན་པ་ཡོད། ཁྱོད་དུ་གྱུར་པའི་མངོན་སུམ་མེད་པའི་ཕྱིར་ན། འདོད་ལ། རྣམ་
པ་གཅིག་ཏུ་མ་ཁྱབ་སྟེ། ཚད་མ་དང་གཅིག་ཏུ་གྱུར་པའི་ཚད་མ་ཆོས་ཅན། དེར་ཐལ། དེའི་
ཕྱིར༑ འཁོར་གསུམ་ཁས། ཡང་ཁོ་ན་རེ། མངོན་སུམ་གྱི་སྣང་ཡུལ་ལ་རང་མཚན་གྱིས་མ་ཁྱབ་པར་
ཐལ༑ གང་ཟག་གི་བདག་གིས་དབེན་པའི་འདུ་བྱེད་ཀྱི་ཕུང་པོ་གསལ་བར་སྣང་བའི་མངོན་སུམ་ཡོད་
པའི་ཕྱིར་ན་མ་ཁྱབ། འདོད་མི་ནུས་ཏེ། མངོན་སུམ་གྱི་སྣང་ཡུལ་ལ་རང་མཚན་གྱིས་ཁྱབ་པའི་
ཕྱིར། དེར་ཐལ། དངོས་མེད་སྤྱི་མཚན་མངོན་སུམ་གྱི་སྣང་ཡུལ་མིན་ཞིང་། དོན་རང་མཚན་མངོན་སུམ་
གྱི་སྣང་ཡུལ་ཡིན་པའི་ཕྱིར། རྩ་བར། མེད་ལ་དབང་སྐྱེས་བློ་མིན་ཏེ། །དོན་གྱི་སྟོབས་ལས་སྐྱེས་པའི་
ཕྱིར༑ །ཞེས་པའི་དོན་གྲུབ་པའི་ཕྱིར། ཡང་ཁོ་ན་རེ། གང་ཟག་གི་བདག་མེད་རྟོགས་པའི་རྣལ་འབྱོར་
མངོན་སུམ་མེད་པར་ཐལ། གང་ཟག་གི་བདག་མེད་གསལ་བར་སྣང་བའི་མངོན་སུམ་མེད་པའི་ཕྱིར་ན་
མ་ཁྱབ། བྱས་པ་ལ་ཁོ་ན་རེ། འོ་ན། གང་ཟག་གི་བདག་གིས་དབེན་པའི་འདུ་བྱེད་ཀྱི་ཕུང་པོ་གསལ་
བར་སྣང་བ་དེ་རྣལ་འབྱོར་མངོན་སུམ་སྒྲུབ་བྱེད་ཀྱི་རྒྱུ་ལ་བརྟེན་ནས་འཐོབ་དགོས་པར་ཐལ། གང་ཟག་
གི་བདག་མེད་རྟོགས་པའི་རྣལ་འབྱོར་མངོན་སུམ་ལ་གང་ཟག་གི་བདག་གིས་དབེན་པའི་འདུ་བྱེད་ཀྱི་ཕུང་
པོ་ཙམ་གསལ་བར་སྣང་བའི་ཕྱིར་ན་མ་ཁྱབ་སྟེ། གང་ཟག་གི་བད དུ་བྱེད་ཀྱི་ཕུང་པོ་
གསལ་བར་སྣང་བའི་གང་ཟག་གི་བདག་མེད་མངོན་སུམ་གྱིས་རྟོགས་པའི་རྣལ་འབྱོར་མངོན་སུམ་རྒྱུད་
ལྡན་ལ་འཕགས་པ་ཁོ་ནས་ཁྱབ་པའི་ཕྱིར། དེར་ཐལ། སོ་སྐྱེའི་རྒྱུད་ལ་གང་ཟག་གི་བདག་གིས་དབེན་

ལེའུ་གསུམ་པའི་མཐའ་དཔྱོད། 600 ཚད་མའི་གྲངས་ངེས
པའི་འདུ་བྱེད་ཀྱི་ཕུང་པོ་གསལ་བར་མངོན་སུམ་ཡོད་བ་གང་ཞིག གང་ཟག་གི་བདག་མེད་
རྟོགས་པའི་རྣལ་འབྱོར་མངོན་སུམ་མེད་པའི་ཕྱིར།དང་པོ་གྲུབ་སྟེ། འདུ་བྱེད་ཀྱི་ཕུང་པོ་དང་གང་ཟག་གི་
བདག་གིས་དབེན་པའི་འདུ་བྱེད་ཀྱི་ཕུང་པོ་གཉིས་ཡུལ་དུས་རང་བཞིན་གང་ལ་ལྟོས་ཀྱང་གྲུབ་བདེ་རྫས་
གཅིག་ཡིན་པ་གང་ཞིག འདུ་བྱེད་ཀྱི་ཕུང་པོ་གསལ་བར་སྣང་བའི་ཚུར་མཐོང་གི་མངོན་སུམ་ཡོད་པའི་
ཕྱིར༑ རྩ་རྟགས་གཉིས་པ་གྲུབ་སྟེ། གང་ཟག་གི་བདག་མེད་རྟོགས་པའི་མངོན་སུམ་ཚད་མ་དང་པོར་
ཐོབ་པ་དང༌། མཐོང་ལམ་ཐོབ་པ་དུས་མཉམ་པའི་ཕྱིར། རིགས་ཐིགས་ལས། ཡང་དག་པའི་དོན་
བསྒོམས་པའི་རབ་ཀྱི་མཐའ་ལས་བྱུང་བའི་རྣལ་འབྱོར་པའི་ཤེས་པའོ། །ཞེས་གསུངས་པའི་ཕྱིར། ཁྱབ་
སྟེ༑ བསྒོམས་པའི་མཐའ་སྦྱོར་ལམ་ཆོས་མཆོག་དང་དེ་ལས་བྱུང་ད་ལ་འཇོག་
པའི་ཕྱིར།
སྒྲ་ཡི་ཡུལ་དང་ཡུལ་མིན་ཕྱིར། །ཞེས་སོགས་ལ་གཞུང་དོན་ཇ དཔྱད་གཉིས། དང་པོ་
ནི༑ གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་སྐབས་སུ་གཞལ་བྱ་ལ་རང་སྤྱི་གཉིས་སུ་གྲངས་
ངེས་པར་བཤད་པ་ལ། གཏན་ཚིགས་རྣམ་གྲངས་བཞི་ཡོད་པའི། དང་པོ་སྟོན་པར། དོན་བྱེད་ནུས་དང་
མི་ནུས་ཕྱིར། །ཞེས་གསུངས། གཉིས་པ་སྟོན་པར། འདྲ་དང་མི་འདྲ་ཉིད་ཕྱིར་དང༌། །ཞེས་
གསུངས། གསུམ་པ་སྟོན་པར་དྲངས་མ་ཐག་བྱུང་། བཞི་པ་འཆད་པར། རྒྱུ་མཚན་གཞན་ནི་ཡོད་པ་
ན༑ ༑བློ་ནི་ཡོད་དང་མེད་ཕྱིར་རོ། །ཞེས་བྱུང་། མཐའ་དཔྱད་པ་ལ་ཁ་ཅིག་ན་རེ། རྗོད་བྱེད་སྒྲའི་དངོས་
ཀྱི་བརྗོད་བྱ་ཡིན་ན་སྤྱི་མཚན་ཡིན་པས་ཁྱབ། རང་མཚན་ཡིན་ན་རྗོད་བྱེད་སྒྲའི་བརྗོད་བྱ་མ་ཡིན་པས་
ཁྱབ་ཟེར་ན། བུམ་སྤྱི་ཆོས་ཅན། སྤྱི་མཚན་ཡིན་ན་རྗོད་བྱེད་སྒྲའི་དངོས་ཀྱི་བརྗོད་བྱ་ཡིན་པས་ཁྱབ་པར་
ཐལ༑ དམ་བཅའ་འཐད་པའི་ཕྱིར། འདོད་ན། བུམ་པའི་དོན་སྤྱི་ཆོས་ཅན། རྗོད་བྱེད་སྒྲའི་དངོས་ཀྱི་
བརྗོད་བྱ་ཡིན་པར་ཐལ། སྤྱི་མཚན་ཡིན་པའི་ཕྱིར། འདོད་ན། མ་ཡིན་པར་ཐལ།རྗོད་བྱེད་རང་མཚན་
ཡིན་པའི་ཕྱིར། འཁོར་གསུམ་ཁས། ཡང་བུམ་སྤྱི་ཆོས་ཅན། རྗོད་བྱེད་རང་མཚན་མ་ཡིན་པར་

ལེའུ་གསུམ་པའི་མཐའ་དཔྱོད། 601 ཚད་མའི་གྲངས་ངེས།
ཐལ༑ རྗོད་བྱེད་སྒྲའི་དངོས་ཀྱི་བརྗོད་བྱ་ཡིན་པའི་ཕྱིར་ཏེ། སྤྱི་མཚན་ཡིན་པའི་ཕྱིར། གཞན་ཡང༌། རྟོག་
གེའི་ཚིག་དོན་བརྒྱད་རེ་རེ་ནས་དངོས་སུ་སྟོན་པའི་རྗོད་བྱེད་རྣམ་དག་མེད་པར་ཐལ། འདོད་པའི་
ཕྱིར༑ འདོད་མི་ནུས་ཏེ། ལུས་ལྟ་བུའི་བསྟན་བཅོས་གསུམ་གྲུབ་པའི་ཕྱིར། འཁོར་གསུམ་ཁས
སོགས་བྱ། སྔོན་གྱི་མཁས་དབང་ཁ་ཅིག་ན་རེད། གཡག་རེ། རགས་རྒྱུན་གང་རུང་ཡིན་ན་རྫས་སུ་མ་
གྲུབ་པས་ཁྱབ་ཟེར་ན། བུམ་པ་ཆོས་ཅན། དེར་ཐལ། དེའི་ཕྱིར། བྱས་པ་ལ་མཁས་པ་ཁ་ཅིག རེང་
རྟགས་མ་གྲུབ་སྟེ། བུམ་པ་རགས་རྒྱུན་གང་རུང་མ་ཡིན་པའི་ཕྱིར་ཏེ། དེ་དུས་མཐའི་སྐད་ཅིག་མ་དང་
རྡུལ་ཕྲ་རབ་གང་རུང་ཡིན་པའི་ཕྱིར་གསུང་ན། བུམ་པ་ཆོས་ཅན། རྡུལ་ཕྲ་རབ་མ་ཡིན་པར་ཐལ། ཁྱོད་
ཚུར་མཐོང་གི་དབང་པོའི་མངོན་སུམ་གྱི་དངོས་ཡུལ་ཡིན་པའི་ཕྱིར། ཁྱབ་སྟེ། རྩ་བར། དབང་ཡུལ་དེ་
ཕྱིར་རྡུལ་ཕྲན་མིན། །ཞེས་གསུངས་པའི་ཕྱིར། ལུང་དྲངས་མཚམས་ལ་རྟགས་མ་གྲུབ་ན། དེར་
ཐལ༑ ཁྱོད་ཚུར་མཐོང་གི་རྒྱུད་ཀྱི་བུམ་འཛིན་དབང་པོའི་མངོན་སུམ་གྱི་དངོས་ཡུལ་ཡིན་པའི་ཕྱིར་
ཏེ༑ ཚུར་མཐོང་རྒྱུད་ཀྱི་དེ་ཡོད་པའི་ཕྱིར། ཡང་གཡག་སྡེ་པཎ་ཆེན་ན་རེ། བུམ་པ་རྫས་སུ་མ་གྲུབ་པར་
འདོད་དེ། དེ་སྤྱི་མཚན་ཡིན་པའི་ཕྱིར་ན་མ་ཁྱབ། འོ་ན། བུམ་པ་གསེར་བུམ་གྱི་སྤྱི་ཡིན་པར་
ཐལ༑ གསེར་བུམ་ཡོད། བུམ་པ་སྤྱི་ཡིན་པའི་ཕྱིར། འདོད་ན། གསེར་བུམ་ཆོས་ཅན། རྫས་སུ་གྲུབ་
པར་ཐལ། བུམ་པའི་བྱེ་བྲག་ཡིན་པའི་ཕྱིར། རྟགས་སླ། ཁྱབ་པ་སོང་། འདོད་མི་ནུས་ཏེ། སྤྱི་མཚན་
ཡིན་པའི་ཕྱིར། དེར་ཐལ། སྤྱི་ཡིན་པའི་ཕྱིར། ཁྱབ་པ་ཁས། འཁོར་གསུམ། རྟགས་གྲུབ་སྟེ། ཤར་
ཕྱོགས་ཀྱི་གསེར་བུམ་གྱི་སྤྱི་ཡིན་པའི་ཕྱིར། གཞན་ཡང་རང་མཚན་གྱི་མཚན་གཞི་ངོས་བཟུང༌། བྱས་
པ་ལ་ཁོ་ན་རེ། བུམ་པ་རང་མཚན་པ་དེ་རང་མཚན་གྱི་མཚན་གཞི་ཟེར་ན། དེ་ཆོས་ཅན། རང་མཚན་མ་
ཡིན་པར་ཐལ། སྤྱི་མཚན་ཡིན་པའི་ཕྱིར། དེར་ཐལ། སྤྱི་ཡིན་པའི་ཕྱིར། ཁྱབ་པ་ཁས། རྟགས་གྲུབ་
སྟེ། གསེར་བུམ་རང་མཚན་པའི་སྤྱི་ཡིན་པའི་ཕྱིར། ཡང་ཁོ་ན་རེ། རྡེའུ་རང་མཚན་པ་རང་མཚན་གྱི་
མཚན་གཞི་ཟེར་ན། དེ་ཆོས་ཅན། རང་མཚན་མ་ཡིན་པར་ཐལ། སྤྱི་མཚན་ཡིན་པའི་ཕྱིར། དེར་

ལེའུ་གསུམ་པའི་མཐའ་དཔྱོད 602
ཚད་མའི་གྲངས་ངེས
ཐལ༑ སྤྱི་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཁྱོད་ཀྱི་བྱེ་བྲག་ཡོད་པའི་ཕྱིར། དེར་
ཐལ༑ མདུན་གྱི་རྡེའུ་རང་མཚན་དཀར་ཆུང་དེ་ཁྱོད་ཀྱི་བྱེ་བྲག་ཡིན་པའི་ཕྱིར། ཡང་ཁ་ཅིག་ན་
རེ། དངོས་པོ་ལ་རང་མཚན་གྱིས་ཁྱབ་ཅིང༌། རང་མཚན་ལ་ཆ་མེད་པས་ཁྱབ་ཟེར་ན། དངོས་པོ་ཆོས་
ཅན། ཆ་མེད་ཡིན་པར་ཐལ། རང་མཚན་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དངོས་པོ་
ཡིན་པའི་ཕྱིར། དེ་དེ་ཡིན་པར་ཐལ། དེ་ཡོད་པའི་ཕྱིར། འཁོར་གསུམ རྩ་བར་འདོད་མི་ནུས་
ཏེ༑ ཁྱོད་ཡིན་པ་དུ་མ་ཡོད་པའི་ཕྱིར། ཡང་ཁ་ཅིག་ན་རེ། དངོས་པོ་ཡིན་ན་རང་མཚན་ཡིན་མི་དགོས་
ཟེར་ན། གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་རྟགས་སུ། རྩ་བར། དོན་བྱེད་ནུས་དང་མི་ནུས་
ཕྱིར༑ ༑ཞེས་བཀོད་པ་མ་ཡིན་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དོན་བྱེད་ནུས་
པ་ཐམས་ཅད་རང་མཚན་དང་དོན་བྱེད་མི་ནུས་པའི་ཆོས་སྤྱི་མཚན་ཡིན་པ་རྣམ་འགྲེལ་གྱི་དགོངས་པ་ཡིན་
པའི་ཕྱིར་ཏེ། དང་པོ་གང་ཞིག གཉིས་པ་ཡང་གྲུབ་པའི་ཕྱིར། དང་པོ་གྲུབ་སྟེ། ཡ་མ་རིའི་འགྲེལ་པ་
ལས༑ འགྲེལ་བ་བྱེད་པ་གང་གི་རྣམ་པ་གང་ཞིག་གིས་དོན་བྱ་བ་འགའ་ཞིག་ལ་ནུས་པ་དེ་ནི་རང་གི་
མཚན་ཉིད་ཡིན་ལ། ཞེས་གསུངས་པའི་ཕྱིར། གཉིས་པ་གྲུབ་སྟེ། འགྲེལ་པ་དེ་ཉིད་ལས། ནུས་པ་
ཐམས་ཅད་དང་བྲལ་བ་ནི་སྤྱིའི་མཚན་ཉིད་ཡིན་ནོ། །ཞེས་གསུངས་པའི་ཕྱིར། ཡང་ཁ་ཅིག་ན་
རེ། རགས་པ་དང་རྒྱུན་དང་སྤྱི་གསུམ་པོ་གང་རུང་ཡིན་ན། རྫས་སུ་མ་གྲུབ་པས་ཁྱབ་ཟེར་ན། འོ་
ན༑ བུམ་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། རགས་པ་གང་ཞིག རྒྱུན་ཡང་
ཡིན༑ སྤྱི་ཡང་ཡིན་པའི་ཕྱིར། དང་པོ་གྲུབ་སྟེ། བུམ་པ་ཡིན་པའི་ཕྱིར། ཁྱབ་སྟེ།རྡུལ་ཕྲན་དུ་མ་འདུས་
པའི་གོང་བུ་དེ་རགས་པའི་དོན་ཡིན་པའི་ཕྱིར། སྡེ་བདུན་རྒྱན་ལས། རྡུལ་ཕྲ་རབ་དུ་མ་ཆ་ཤས་སུ་ལྡན་
པའི་གོང་བུ་ལ་རགས་པ་ཞེས་བྱའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། རང་གི་སྐད་ཅིག་སྔ་
ཕྱི་དུ་མ་ལྡན་པའི་དངོས་པོ་ཡིན་པའི་ཕྱིར། ཁྱབ་སྟེ། སྡེ་བདུན་རྒྱན་ལས དེས་ན་སྐད་ཅིག་དུ་མ་ཆ་
ཤས་སུ་ལྡན་པའི་དུས་ལ་རྒྱུན་ཞེས་གསུངས་པའི་ཕྱིར། གསུམ་བ་བསྒྲུབས་ཟིན། རྩ་བར་འདོད་

ལེའུ་གསུམ་པའི་མཐའ་དཔྱོད། 603 ཚད་མའི་གྲངས་ངེས།
ན༑ བུམ་པ་ཆོས་ཅན། རྫས་སུ་གྲུབ་པར་ཐལ། དངོས་པོ་ཡིན་པའི་ཕྱིར། ཁྱབ་སྟེ། དངོས་པོ་དང་དོན་
བྱེད་ནུས་པ་དང་ཐུན་མོང་མ་ཡིན་པར་སྣང་བའི་ཆོས་དང་སྒྲ་དོན་མ་ཡིན་པའི་ཆོས་དང་རང་འཛིན་པའི་བློ་
སྐྱེད་པ་རྣམས་རང་མཚན་གྱི་དོན་ཡིན་པའི་ཕྱིར། རྩ་བར། དོན་བྱེད་ནུས་དང་མི་ནུས་ཕྱིར། ནས བློ་
ནི་ཡོད་དང་མེད་ཕྱིར་རོ། །ཞེས་གསུངས་པའི་ཕྱིར་ཏེ། ཤཱཀྱ་བློས། དེ་ལ་དོན་བྱེད་ནུས་པ་གང་ཡིན་པ་
དང་ཐུན་མོང་མིན་པ་དང་། སྒྲའི་ཡུལ་མ་ཡིན་པ་དང་། ནས། གང་མེད་པ་ལས་བློ་མེད་པར་བཤད་པ་
གང་ཡིན་པ་དེ་རང་གི་མཚན་ཉིད་ལ་སྦྱར་བར་བྱའོ། །ཞེས་གསུངས་པའི་ཕྱིར། དེས་ན་རང་སྤྱི་གཉིས་
ཡིན་གྱི་ཕུང་པོ་དང་གཉིས་པོ་གང་ཡང་མ་ཡིན་པའི་གཉིས་མིན་ཕུང་པོ་ཡང་བསལ་བར་ཐལ། རང་
མཚན་དོན་དེ་འདྲ་གང་ཞིག དོན་བྱེད་མི་ནུས་པའི་ཆོས་དང༌ཐུན་མོང་བའི་ཆོས་དང་། སྒྲའི་དོན་
དང་༑ བྱེད་ལས་རང་འཛིན་ཤེས་པ་མི་སྐྱེད་པའི་ཆོས་རྣམས་སྤྱི་མཚན་ཡིན་པའི་ཕྱིར། གཉིས་པ་གྲུབ་
སྟེ༑ མཁས་གྲུབ་ཊི ཀ་ཆེན་ལས། དེ་ལྡོག་པ་བཞི་སྤྱི་མཚན་གྱི་ཆོས་སུ་ཤེས་པར་བྱ་བའི་ཕྱིར། ཞེས་
དང་༑ ཤཱཀྱས། དེ་ལྟར་ན་ནུས་པ་མེད་པ་གང་ཡིན་པ་དང་། ཐུན་མོང་དང་སྒྲའི་ཡུལ་དང་ཞེས་བྱ་བ་ལ་
སོགས་པ་གང་ཡིན་པ་དེ་ནི་སྤྱིའི་མཚན་ཉིད་ལ་སྦྱར་བར་བྱའོ། །ཞེས་གསུངས་པའི་ཕྱིར། དེས་ན་སྤྱི་
དང་སྤྱི་མཚན་དོན་གཅིག་མ་ཡིན་པར་ཐལ མཚན་མཚོན་གཉིས་སྤྱི་མ་ཡིན་པའི་ཕྱིར། དཔང་ལོ་ན་
རེ༑ དོན་དམ་དོན་བྱེད་ནུས་པ་གང༌། །ཞེས་དོན་དམ་གྱི་སྐད་དོད་རྒྱ་སྐད་ལ་མི་འདུག་གོ་ཟེར་ན། ལྷ་
ཤཱ ཀ་བ་ཡ་མ་རི་རྣམས་ཀྱིས་དོན་དམ་མི་འདོད་པར་ཐལ། འདོད་པའི་ཕྱིར། འདོད་མི་ནུས་ཏེ། ཡ་མ་
རིས་བཤད་པའི་ཡ་མ་རིའི་འགྲེལ་པ་ལས། ཡོད་པ་དང་ལྡན་པ་ལ་སོགས་པ་གསལ་བར་གསུངས་པ་ནི་
དོན་དམ་དོན་བྱེད་ཅེས་གསུངས་པའོ། །གཞན་ཡང་ལྷ་ཤཱ ཀ་གིས་དོན་དམ་དོན་བྱེད་ཅེས་པའི་གཞུང་མི་
འདོད་པར་ཐལ། རྒྱ་དཔེ་ལ་དོན་དམ་གྱི་སྐད་དོད་མེད་པའི་ཕྱིར། འདོད་མི་ནུས་ཏེ། ལྷས་འདོད་པ་གང་
ཞིག ཤཱཀྱས་འདོད་པའི་ཕྱིར། དང་པོ་གྲུབ་སྟེ། ལྷས། དོན་དམ་པར་དོན་བྱེད་ནུས་གང༌། ཞེས་བྱ་བ་
ལ་དོན་ནི་འབྲས་བུ་ཡིན་ལ་དེའི་བྱེད་པ་ནི་བསྐྱེད་པའོ། །ཞེས་གསུངས་པའི་ཕྱིར། ཁྱབ་སྟེ། དོན་ནི་ཞེས་

ལེའུ་གསུམ་པའི་མཐའ་དཔྱོད། 604
ཚད་མའི་གྲངས་ངེས
པ་དོན་དམ་གྱི་དོན་ལ་བྱེད་པའི་ཕྱིར། ཤཱཀྱ་བློས། དེ་ལ་དོན་དམ་པའི་སྒྲའི་དོན་བཟུང་ནས་དེས་ཀྱང་
ཞེས་བྱ་བ་ལ་སོགས་པ་སྨོས་སོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། ཤཱཀྱ་བློས། དོན་དམ་
པར་དོན་བྱེད་ནུས་གང༌། ཞེས་བྱ་བ་ལ་སོགས་པ་འཆད་པར་འགྱུར་རོ། །ཞེས་གསུངས་པའི་
ཕྱིར༑ ཁྱབ་སྟེ། དབུ་མ་པས་དེའི་ཟློག་ཕྱོགས་དོན་དམ་པར་དོན་བྱེད་ནུས་པ་མེད་པར་འདོད་པའི་
ཕྱིར༑ ཤཱཀྱ་བློས། དེ་བས་ན་དོན་དམ་པར་དོན་བྱེད་ནུས་པ་ཅུང་ཟད་ཀྱང་ཡོད་པ་མ་ཡིན་ནོ། །ཞེས་
གསུངས་པའི་ཕྱིར། མ་ཁྱབ་ན། ཁྱབ་པ་ཡོད་དེ། དེ་ནི་རྣམ་བཤད་ཀྱི་ཡང་དགོངས་པ་ཡང་དག་ཡིན་
པའི་ཕྱིར། རྣམ་བཤད་ལས། དོན་གྱི་ཁྱད་པར་སྨོས་པའི་དགོས་པ་ནི་ཀུན་རྫོབ་ཙམ་དུ་དོན་བྱེད་ནུས་པར་
འདོད་པ་དག་གི་ལོག་རྟོག་དགག་པའི་ཆེད་དུ་ཚིག་ཟུར་ཕྱིན་པར་སྨོས་པ་ཡིན་གྱི་ཞེས་གསུངས་པའི་
ཕྱིར༑ ཡང་ཁ་ཅིག་ན་རེ། དོན་དམ་དོན་བྱེད་ནུས་པ་སོགས་རང་སྤྱིའི་མཚན་ཉིད་བཤད་པ་མི་འཐད་པར་
ཐལ༑ མཚན་ཉིད་གཉིས་བཤད་ཅེས་གསུང་གི་མཚན་ཉིད་གཉིས་ཀའི་མཚན་ཉིད་མ་གསུངས་པའི་
ཕྱིར༑ འགྲེལ་པ་དག་གིས་ཀྱང་མ་བཤད་པའི་ཕྱིར་ཏེ། མངོན་སུམ་སྤྱི་དོན་ལས། རང་གི་མཚན་ཉིད་དུ་
བཤད་ཅེས་སོགས་ལ་རང་གི་མཚན་ཉིད་ཀྱི་མཚན་ཉིད་དུ་བཤད་ཅེས་སོགས་ཀྱི་བཤད་པ་རང་གི་འདོད་
པ་ཙམ་གྱིས་སྦྱར་ནས་ཞེས་གསུངས་པའི་ཕྱིར་ན་མ་ཁྱབ་སྟེ། དེ་དོགས་པའི་རྣམ་གྲངས་ཙམ་ཡིན་གྱི་
ངེས་བཟུང་མི་ཐུབ་པའི་ཕྱིར། དེར་ཐལ། ལྷ་དབང་གིས་ཀྱང་མཚན་ཉིད་ལ་སྦྱར་བའི་ཕྱིར། ཡ་མ་རིའི་
ཊི ཀ་ཆེན་ལས། ཇི་སྐད་དུ་འགྲེལ་པ་བྱེད་པས་གང་ཞིག་རྣམ་པ་གང་གིས་དོན་བྱ་བ་འགའ་ཞིག་ལ་ནུས་
པ་དེ་ནི་རང་གི་མཚན་ཉིད་ཡིན་ལ། ནུས་པ་ཐམས་ཅད་དང་བྲལ་བས་ནི་སྤྱིའི་མཚན་ཉིད་ཡིན་ནོ་ཞེས་
བཤད་པ་བཞིན་ནོ། །ཞེས་གསུངས་པའི་ཕྱིར། ཁྱབ་སྟེ། རང་གི་མཚན་ཉིད་ཀྱི་མཚན་ཉིད་ཡིན་ལ་ཞེས་
གསུངས་པའི་ཕྱིར་དང༌། དེས་ན་ལྷས་འགྲེལ་པ་ལས། དེ་དག་རང་སྤྱིའི་མཚན་ཉིད་བཤད། དོན་དམ་
པར་ཡོད་པ་ནི་རང་གི་མཚན་ཉིད་ཡིན་ལ་ཀུན་རྫོབ་ཏུ་ཡོད་པ་ནི་སྤྱིའི་མཚན་ཉིད་ཡིན་ནོ། །ཞེས་གསུངས་
བ་ཡང་མཚན་ཉིད་ལ་སྦྱོར་རིགས་པར་ཐལ། རང་ཞེས་པས་རང་མཚན་བསྡུས། སྤྱི་ཞེས་པས་སྤྱི་མཚན་

ལེའུ་གསུམ་བའི་མཐའ་དཔྱོད། 605 ཚད་མའི་གྲངས་ངེས།
བསྡུས་པའི་ཕྱིར། རྣམ་བཤད་ལས། ཇི་སྐད་བཤད་པའི་དོན་ལྡོག་གཉིས་པོ་དེ་དག་རང་གི་མཚན་ཉིད་
དང་། སྤྱིའི་མཚན་ཉིད་དུ་བཤད་པའི་རྒྱུ་མཚན་ཡོད་དེ། ཞེས་གསུངས་པའི་ཕྱིར། ཡང་ཁ་ཅིག་ན་
རེ༑ ཡུལ་དུས་རང་བཞིན་མ་འདྲེས་པར་གནས་པའི་དངོས་པོ་རང་མཚན་གྱི་མཚན་ཉིད་ཟེར་ན། དེ་ཆོས་
ཅན༑ ངོ་བོ་ཉིད་མེད་པར་སྨྲ་བའི་ཐལ་འགྱུར་བས་ཁྱོད་ཁས་མི་ལེན་བར་ཐལ ཁྱོད་རང་མཚན་གྱི་
མཚན་ཉིད་ཡིན་པའི་ཕྱིར། ཁྱབ་སྟེ དེས་རང་གི་མཚན་ཉིད་ཀྱི་གྲུབ་པ་རྡུལ་ཙམ་ཡང་མི་འདོད་པའི་
ཕྱིར༑ འདོད་མི་ནུས་ཏེ། དེས་དེ་ཁས་ལེན་པའི་ཕྱིར། དེར་ཐལ། དེས་དངོས་པོ་ཡིན་ན་དེ་ཡིན་པས་
ཁྱབ་པ་ཁས་ལེན་པའི་ཕྱིར། དེར་ཐལ དེས་དངོས་པོ་ཡིན་ན་ཡུལ་མ་འདྲེས་པར་གནས་པའི་དངོས་པོ་
ཡིན་པས་ཁྱབ་པ་ཁས་ལེན། དེས་དེ་ཡིན་ན་དུས་མ་འདྲེས་པའི་དངོས་པོ་ཡིན་པས་ཁྱབ་པ་ཁས་
ལེན༑ དེས་དེ་ཡིན་ན་རང་བཞིན་མ་འདྲེས་པའི་དངོས་པོ་ཡིན་པས་ཁྱབ་པ་ཁས་ལེན་པའི་ཕྱིར། དང་པོ་
གྲུབ་སྟེ། དེས་ལུས་འཕགས་གླིང་ཤར་ན་ཡོད་ཀྱང་འཛམ་བུའི་གླིང་ན་མེད་པ་སོགས་འདོང་པའི་
ཕྱིར༑ ཁྱབ་སྟེ། སྡེ་བདུན་རྒྱན་ལས། ཤར་ལ་རེག་པའི་རྫས་དེས་ནུབ་ལ་མ་རེག་པ་ལྟ་བུ་ཡུལ་མ་འདྲེས་
པའི་དོན་ཞེས་གསུངས་པའི་ཕྱིར། གཉིས་པ་གྲུབ་སྟེ། དེས་སྐྱ་རེངས་དང་པོའི་དུས་དེ་ཐོ་རངས་ཡོད་
ཀྱང་སྲོད་ལ་མེད་པར་འདོད་པའི་ཕྱིར། ཁྱབ་སྟེ སྡེ་བདུན་རྒྱན་ལས། སྔ་དྲོའི་ཀ་བ་ཕྱི་དྲོ་མེང་པ་ལྟ་བུ་
དུས་མ་འདྲེས་པ་ཞེས་གསུངས་པའི་ཕྱིར། གསུམ་པ་གྲུབ་སྟེ། བ་ལང་ལ་ཡོད་པའི་རང་བཞིན་རྟ་ལ་
མེད་པ་ལྟ་བུ་ཡིན་པའི་ཕྱིར། སྡེ་བདུན་རྒྱན་ལས། བ་ལང་རང་གི་གསལ་རྗེས་སུ་འགྲོ་བའི་ཚེ་ཁྲ་བོ་ལ་
ཡོད་པའི་རང་བཞིན་དེ་སེར་སྐྱ་ལ་མེད་པ་སོགས་རང་བཞིན་མ་འདྲེས་པའི་དོན་ཡིན་ནོ། །ཞེས་གསུངས་
པའི་ཕྱིར། གཞན་ཡང་། ཡུལ་དུས་རང་བཞིན་མ་འདྲེས་པའི་ཆོས་ཡིན་ན་རང་མཚན་ཡིན་པས་ཁྱབ་
པར་ཐལ། ཁྱོད་ཀྱི་མཚན་ཉིད་འཐད་པའི་ཕྱིར། འདོད་ན། འདུ་མ་བྱས་ཀྱི་ནམ་མཁའ་ཆོས་ཅན། རང་
མཚན་ཡིན་པར་ཐལ། ཡུལ་དུས་རང་བཞིན་མ་འདྲེས་པ་ཙམ་ཡིན་པའི་ཕྱིར། དེར་ཐལ། ཤར་ཕྱོགས་
ཀྱི་ནམ་མཁའ་ལ་ཁྱབ་པའི་ཆ་དེ་ནུབ་ཕྱོགས་ཀྱི་ནམ་མཁའ་ལ་མ་ཁྱབ་པས་ཡུལ་མ་འདྲེས་པ་དང༌། ཁ་

ལེའུ་གསུམ་པའི་མཐའ་དཔྱོད། 606 ཚད་མའི་གྲངས་ངེས།
སང་གི་ནམ་མཁས་དེ་རིང་གི་ནམ་མཁའ་ལ་མ་ཁྱབ་པ་ལྟ་བུ་དུས་མ་འདྲེས་པ་དང༌། གསེར་བུམ་གྱི་
ནམ་མཁས་དངུལ་བུམ་གྱི་ནམ་མཁར་མ་ཁྱབ་པས་རང་བཞིན་མ་འདྲེས་པ་ཡིན་པའི་ཕྱིར། རིགས་རྒྱན་
ལས༑ འདུ་མ་བྱས་ཀྱི་ནམ་མཁའ་ཡང་ཡུལ་དུས་རང་བཞིན་མ་འདྲེས་པ་ཡིན་པའི་ཕྱིར་ཏེ ཞེས་
གསུངས་པའི་ཕྱིར། ཡང་ཁོ་ན་རེ། ཁྲ་བོའི་ངོ་བོ་ཡིན་ན་སེར་སྐྱའི་ངོ་བོ་མ་ཡིན་པས་ཁྱབ་པ་དེ་རང་
བཞིན་མ་འདྲེས་པའི་དོན་ཡིན་པར་ཐལ། རྩ་བར། ཁྲ་བོ་ཡི་ནི་ངོ་བོ་གང་། །དེ་ནི་སེར་སྐྱ་ལ་ཡོད་
མིན༑ ༑ཞེས་གསུངས་པའི་ཕྱིར་ན་མ་ཁྱབ་སྟེ། ཁྲ་བོའི་ངོ་བོ་དང་ཁྲ་བོ་སེར་སྐྱའི་ངོ་བོ་མ་ཡིན་པའི་
ཕྱིར༑ རྩ་བར་འདོད་ན། དེ་གཉིས་ལ་ཐུན་མོང་དུ་ཁྱབ་པའི་བ་སྤྱི་མེད་པར་ཐལ། འདོད་པའི་ཕྱིར། དེ་
གཉིས་ཀ་བ་ལང་མ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་གཉིས་ལ་བ་ལང་གི་རིགས་
སྤྱི་ཞུགས་པའི་ཕྱིར་ཏེ། དེ་གཉིས་ལ་བ་ལང་གི་རིགས་སྤྱི་ལྡན་པའི་ཕྱིར། རྩ་བར། དེ་འབྲས་ཅན་མིན་
ལས་ལྡོག་པ། །གཉིས་ཀ་ལ་ཡང་ཡོད་པ་ཡིན །ཞེས་གསུངས་པའི་ཕྱིར། ཡང་ཁ་ཅིག་ན་རེ། དོན་
དམ་པར་དོན་བྱེད་ནུས་པའི་ཆོས་རང་མཚན་གྱི་མཚན་ཉིད། དེ་མི་ནུས་པའི་ཆོས་སྤྱི་མཚན་གྱི་མཚན་ཉིད་
ཟེར་ན། རང་མཚན་གྱི་ལྡོག་པ་ཆོས་ཅན། རང་མཚན་དུ་ཐལ། མཚན་ཉིད་དེའི་ཕྱིར། མ་གྲུབ་ན། རང་
མཚན་ཆོས་ཅན། ཁྱོད་ཀྱི་ལྡོག་པ་ཁྱོད་ཀྱི་ཆོས་ཡིན་པར་ཐལ། ཁྱོད་ཀྱི་ལྡོག་པ་ཁྱད་ཆོས་ཡིན་པའི་
ཕྱིར༑ དེར་ཐལ། ཁྱོད་གཞི་གྲུབ་པའི་ཕྱིར།
རང་ལུགས་ལ། གཞུང་འདི་བཀོད་པའི་དགོས་པ་དང་། བདེན་གཉིས་ཀྱི་མཚན་ཉིད་དང་
མཚན་གཞི་གང་འདོད་དཔྱད་པ། གཞུང་འདིས་བསྟན་ཚུལ་གྲུབ་མཐའ་གང་ཡིན་དཔྱད་པ། དེ་དག་གི་
རྣམ་གཞག་དཔྱད་པ་བཞི་ལས། དང་པོ་ནི། གཞུང་འདི་བཀོད་པའི་དགོས་པ་ཡོད་དེ། ངོ་བོ་ཉིད་མེད་
བར་སྨྲ་བ་དང་། དངོས་སྨྲ་གཉིས་བདེན་གྲུབ་དང་ཀུན་རྫོབ་ཏུ་གྲུབ་པ་དཔྱོད་པའི་གཞི་འབྲས་བུ་བསྐྱེད་
པའི་བྱ་བ་བྱེད་པའི་གཞི་དངོས་པོ་བདེན་གྲུབ་རྒྱས་པར་གཏན་ལ་འབེབས་ཆེད་དུ་གཞུང་འདི་གསུངས་
པའི་ཕྱིར། གཉིས་པ་བདེན་གཉིས་སོ་སོའི་མཚན་གཞི་དང་མཚན་ཉིད་གང་སྟོན་གྱི་ཁྱད་པར་ཡོད་

ལེའུ་གསུམ་པའི་མཐའ་དཔྱོད། 607 ཚད་མའི་གྲངས་ངེས།
དེ། གཞུང་འདིའི་མདོ་སྡེ་པའི་ལུགས་ཀྱི་བདེན་པ་གཉིས་ཀྱི་མཚན་གཞི་ངོས་འཛིན་པ་ཡིན་ཏེ་ཞེས་
གསུངས་པའི་ཕྱིར། ཁྱབ་སྟེ། དེ་ལྟར་བྱེད་པ་མདོ་སྡེ་པ་ཁོ་ནའི་ལུགས་བྱེད་དགོས་པའི་ཕྱིར། ཐར་ལམ་
གསལ་བྱེད་ལས། ཚིག་ཟུར་ལ་དོན་དམ་བདེན་པ་དང་ཀུན་རྫོབ་བདེན་པའི་དོན་དེ་ལྟར་སྦྱོར་ན་མདོ་སྡེ་པ་
འབའ་ཞིག་གི་དབང་དུ་བྱས་ཏེ། ཞེས་གསུངས་པའི་ཕྱིར་དང་། གཙོ་བོ་ནི་བདེན་གཉིས་ཀྱི་མཚན་གཞི་
ངོས་འཛིན་པ་ཡིན་ཏེ། ཞེས་གསུངས་པའི་ཕྱིར། གསུམ་པ་ནི། བདེན་གཉིས་ངོས་འཛིན་དང་ཡོད་ཚུལ་
གཉིས་ལས་ཡོད་ཚུལ་གཙོ་བོ་ཡིན་ཏེ། དོན་དམ་དུ་ཡོད་པ་དང་ཀུན་རྫོབ་ཏུ་ཡོད་པ་སོ་སོའི་མཚན་གཞི་
ངོས་འཛིན་པ་ཡིན་པའི་ཕྱིར། ཐར་ལམ་གསལ་བྱེད་ལས། བདེན་པ་གཉིས་ཀྱི་མཚན་གཞི་གསུངས་པ་
ཡོད་ཚུལ་གཉིས་ཀའི་མཚན་གཞི་ལ་བྱེད་པའི་ཕྱིར།ཐར་ལམ་གསལ་བྱེད་ལས། ཀུན་རྫོབ་ཏུ་དོན་བྱེད་
ནུས་པར་འདོད་པ་དག་གི་ལོག་རྟོག་དགག་པའི་ཆེད་དུ་ཞེས་གསུངས་པའི་ཕྱིར། གཞན་ཡང་ཡོད་ཚུལ་
གཙོ་བོ་ཡིན་པར་ཐལ། རྩ་བར། དེ་འདིར་དོན་དམ་ཡོད་པ་ཡིན། །གཞན་ནི་ཀུན་རྫོབ་ཡོད་པ་སྟེ།
ཞེས་གསུངས་པའི་ཕྱིར། ཁྱབ་སྟེ དོན་བྱེད་ནུས་དང་མི་ནུས་ཕྱིར། །སོགས་ལ་སྦྱར་ན་དོན་དམ་དུ་ཡོད་
པ་དང་ཀུན་རྫོབ་ཏུ་ཡོད་བ་ལ་སྦྱར་དགོས་པའི་ཕྱིར། དེར་ཐལ། དོན་བྱེད་ནུས་མི་ནུས་ཀྱིས་དེ་ལྟར་
བསྟན་པ་གང་ཞིག འདྲ་མི་འདྲས་ཀྱང་དེ་ལྟར་བསྟན། སྒྲའི་ཡུལ་དང་ཡུལ་མིན་གྱིས་ཀྱང་ངེ་ལྟར་
བསྟན། བློ་ནི་ཡོད་དང་མེད་པས་ཀྱང་བསྟན་པའི་ཕྱིར། དང་པོ་གྲུབ་སྟེ། ལྷས་རང་ཉེ་བས་སྐྱེང་་པར་
བྱེད་པ་གང་ཡིན་པ་དེ་འདིར་ཏེ་བསྟན་ཆོས་འདིར་དོན་དམ་པར་ཡོད་པ་ཡིན་ནོ། །ནས། ཀུན་རྫོབ་ཏུ་
ཡོད་པར་འདོད་དོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། ལྷས། དེ་ལྟར་ན་མི་འདྲ་བ་གང་
ཡིན་པ་དེ་ནི་དོན་དམ་པར་ཡོད་པ་ཡིན་ཞིང༌། འདྲ་བ་ནི་ཀུན་རྫོབ་ཏུ་ཡོད་པ་ཡིན་ནོ་ཞེས་གསུངས་པའི་
ཕྱིར། ཤིན་ཏུ་གསལ་ལོ། ། གསུམ་པ་གྲུབ་སྟེ། ལྷས། སྒྲའི་ཡུལ་མིན་པ་གང་ཡིན་པ་དེ་ནི་དོན་ངམ་
པར་ཡོད་པ་ཡང་ཡིན་ཞིང་སྒྲའི་ཡུལ་ནི་ཀུན་རྫོབ་ཏུ་ཡོད་པ་ཡིན་ནོ། །ཞེས་གསུངས་པའི་ཕྱིར། བཞི་པ་
གྲུབ་སྟེ། ལྷས། རྒྱུན་ཡོད་ན་ཡང་འགའ་ཞིག་མེད་ན་མེད་པ་གང་ཡིན་པ་དེ་ནི་དོན་དམ་པར་ཡོང་པ་

ལེའུ་གསུམ་པའི་མཐའ་དཔྱོད 608 ། ོ་པར་བྱང་སྨོན་ཚིག
ཡིན་ཞིང་གཞན་ནི་ཀུན་རྫོབ་ཏུ་ཡོད་པ་ཡིན་ནོ། །ཞེས་གསུངས་པའི་ཕྱིར། གསུམ་པ་བསྟན་ཚུལ་
དང་༑ གྲུབ་མཐའ་གང་ཡིན་ཁྱད་པར་ཡོད་དེ། གཏན་ལ་དབབ་བྱའི་གཙོ་བོ་དངོས་པོ་དོན་དམ་དུ་གྲུབ་པ་
ལ་བྱེད་པས་མདོ་སེམས་ཐུན་མོང་བའི་ལུགས་ཡིན་པའི་ཕྱིར། རྣམ་བཤད་ལས་ཀྱང༌། འདིར་གཏན་ལ་
དབབ་བྱའི་གཙོ་བོ་ནི་སྔར་བཤད་པ་ལྟར་དངོས་པོ་དོན་དམ་དུ་གྲུབ་མ་གྲུབ་འབའ་ཞིག་ཅེས་པའི་དོན་གྲུབ་
པའི་ཕྱིར། དེས་ན་གཞུང་འདི་མདོ་སེམས་ཐུན་མོང་གི་གཞུང་ཡིན་ཏེ། རྣམ་བཤད་ལས། དངོས་བསྟན་
གྱི་དབང་དུ་བྱས་ན་དོན་སེམས་གཉིས་ཀའི་ཐུན་མོང་དབང་དུ་བྱ་པར་བཤད་དེ། ཞེས་གསུངས་པའི་
ཕྱིར། དངོས་བསྟན་ཕལ་བ་མདོ་སྡེ་བ་ཁོ་ནའི་ལུགས་ཡིན་ཏེ། དངོས་པོ་དང་རང་མཚན་དོན་དམ་པ་
བདེན་པ་དང་། སྤྱི་མཚན་དང་རྟག་པ་ཀུན་རྫོབ་བདེན་པར་བཤད་པའི་ཕྱིར། ཡ་མ་རིའི་འགྲེལ་པ་
ལས༑ ཞར་ལ་ཐེག་པ་ཐ་ཤལ་གྱི་བདེན་པ་གཉིས་ཀྱི་རྣམ་གཞག་བསྟན་པའི་ཕྱིར། ཞེས་གསུངས་པའི་
ཕྱིར༑ ཁྱབ་སྟེ། བདེན་གཉིས་དེ་ལྟར་བྱེད་པ་མདོ་སྡེ་པ་ལས་གཞན་མེད་པའི་ཕྱིར། རྣམ་བཤད་
ལས༑ ཚིག་ཟུར་ལ་དོན་དམ་བདེན་པ་དང་ཀུན་རྫོབ་བདེན་པའི་མཚན་གཞིར་མི་གསལ་ཡང་། དོན་དེ་
ལྟར་སྦྱོར་ན་མདོ་སྡེ་པ་འབའ་ཞིག་གི་དབང་དུ་བྱས། ཞེས་གསུངས་པའི་ཕྱིར།
༈ རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའིམཐའ་ཡས་ཆོས་ས་ཚུལ་དལ་འབབས་
ཀླུང༌།ཚིག་གི་གཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་འཁྲུད་ལེགས་བཤད་
བདུད་རྩི་འདི། །དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །ཡང་དག་ཆོས་ཀྱི་སྒོ་མོ་
སྟོང་ཕྲག་བརྒྱ། །གདངས་ཏེ་རྒྱུད་ལྔའི་འགྲོ་བ་མ་ལུས་པ། །ངེས་ལེགས་ནོར་བུའི་མཛོད་ལ་
དབང་འབྱོར་ཤོག

600
ཉལ་བའལ་འརས་༢༢ བོད
བཞག་ནི་
གྲོ་བ་མ་ལུས །

གངས་ཅན་ཁྱད་ནོར་དཔེ་ཚོགས། ཕོད་ཕྲེང་བརྒྱ་དང་ཉེར་གཉིས

